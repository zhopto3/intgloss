Raq’ˤu ɣˤutkubin rodin, žedałxortow kinaw idu yałru maʕišatno bik’in łiyn.
Žeda ža sidaɣ łˤebozał ƛ’iriɣor hut’-mˤalin roƛik’no uqˤno.
Sida q’orolays mamalay zown ɣudes šudaƛ’orno bik’in akbar roɣxo bičixosi.
Riyxƛin, eƛin kidbä, ža yoł insanes rok’u.
Xanä neła aɣeł xizay baq’ˤu nukarbi begirno, hudun didurnokin žeduq ža biqin anu.
Sis ħon xecix, q’ano xecix, łˤono äƛiru xecinosi sida sasiw ciqor nišiw huni yałza mečoƛ’or ayn.
Šebi hudu nesir saɣyatyor retinƛin, esirno qˤayä.
Žek’uz raƛ’ma xanłi royzaƛ’or, q’ˤimez raƛ’ma laɣłun di ičan.
Hunixgon yiłar ħonƛ’aɣortow ik’ixosi aħo keze oqno.
Kidbä mołin nesiq, žeda k’eneč’yozałäy raɣruni xexoybi t’or rownäy, mekoyn räxuƛin, eƛo mi xanqor, ele enza ɣˤulaz zarbazałäygon mi žedar teƛanix muhubi rodo, rišerno ruħno bayrno xizyo rowan di žedu t’orƛin.
Dahawgon užä hibo begirno xecin, nesis gugu žek’anix.
Neła qułtow nesi eɣeni esiws nełaƛ’ ozuri c’oxnoƛax.
Nedur yeda ukaynosi, kidbä šebi roqäƛin esirno.
Boƛƛo baq’ˤu zaman bik’izaƛ’ortow, ža uži žeduqay et’un.
Łu mi nediw bodäƛin?”, - esirno mamalayä.
Kaɣatno caxno, ʕaƛatow łet’in sis zap’ana gulun biqirno, Tawadider bertenyołer goƛ’anix žek’u egirxo.
Howži xan yiziz daʕbaƛ’or utiłno.
Elo dey beže esiw yoł, neła debeq esär, esiw xʷasar badirus šebi deber di neƛanƛin.
Nediw ža habihanes bečełin rukayn, yisix xanes kidno nexno.
Xanes zer rok’u regin, žoyä däqay xanłi raɣƛin.
Xanä nesiq esirno, šida mi išxanuƛin.
Yiła čantakin ana rac’anix šebinƛin, rok’ƛ’orno rayn, nełas iƛ’u yizirno.
Sasaqgon yizin nesił xizay yeɣeni esiw yoƛixnosi, yisä gagaruni ɣˤul kurno.
Xizyo Kusa žeduqor eƛin, xexbi riqirna riqirno ana nełaƛin riyranix, xanez kidbeder ɣˤanabi yegirƛin.
Ɣʷˤadir sida ɣunoz ariƛ’ heqäsi cey bukayn.
Gap yäsu yisä yoyxƛin, yizä nesä äƛiruxor acno ħišin, rekarbi yisiqor teƛno.
Elorno nexno, mi siskin lamus oqinč’ey eƛo, yedu dey baħaray meža xedyox šida yegirxoƛin.
Neła qalameƛ waħo sasiw ɣutku yoł.
Nucos bic’äsi q’ilima tełer keze aqru žek’u maħorno oqäłinč’i, hemedur ža c’ohorno mi iqärƛin.
Hay i wele, howži oxi mi t’ay, dey xediw aynäy, exar nesä mi.
Beqes ʕUneyzateł xizay di oqäsi yołƛin, esin yisä.
Zownƛax zown anuƛax sis ečru ʕomoy.
Łäħor tungi bic’a baru yäk’irun, xediya hečk’erno izin xizaɣorsi reƛis karu met’rin axay yoɣno, boboru qiqos ħuk’no ric’no, etixozoz haqa et’no.
Ža xabarno esin q’orolayn yik’in elay.
Ža bihayaw šebin yołƛin, eƛin kidbä.
Howža xabarno boyn, boƛƛo baq’ˤu zaman bik’izaƛ’ortow, yizir taqˤo iłe dandir nexxo žek’u ukayn.
Sida quł tusnaq’är žader q’ʷaridno yoqno xanes kid yayn, šebi roqnoƛin nesä bayan bisnosi, yiłä nełäz babiwƛ’or bayru q’ʷariłiłäy esin.
Hič’č’a eɣenä eƛin:
Yik’ičo, dey kid, ƛ’ˤuƛ’ˤor yezu šebi elo yołƛin” - eniya kid ƛ’ˤuƛ’ˤor yeza yegirno.
Yedu där ħažat roqxosiƛin, q’ˤidayn risno yeženi esiya qˤirič’ k’emot’ya šeƛ’ureł teł eqerno.
Zirus musno žimä teł eqerno, bełiqus uži nesä nesiz hunix oqno ik’in.
Xediwä, k’ačaɣˤä, etixosiyäƛin?”
Žeda kidbeqor kurno lel yayrno.
Hawaƛ’ k’oƛin guluzaƛ’ biłe nexxoƛax yiził xizay beron becin č’agu baqruni žek’ubi.
Izin yeda, eženi žek’a bukaruni mečoƛ’or di ik’ixƛin yiziqorno eƛin, hunix oqno.
Hemełƛ’o xizyo babiya yisiqor eƛin, howži mi teƛinč’ey ičin ok’äłinč’i, ža aɣin bisno mi xanderno ik’i nesiqor eƛo, debez roƛik’a xanłiƛ neƛan deber aɣiƛin.
Sosi bok’ek’no, k’ox bok’ek’no xanes bečełi yizä ragixtow rižix zown.
Cin nesiƛ’ Musaƛin zown.
Aždaħä łi ħaƛuraniƛ, sist’a žek’u ac’anix žamaʕatyoqay oɣxo zown.
Xizyo iduɣorno nexno yisä yeɣeni esiwq esin kinaw eženi esiwr raqru łinałayn.
Nedur resunäyƛin, eƛin babiya, moƛ’oqˤoys baha łeno bišom ɣˤuruš yołƛin.
Roƛik’u huni bežet’ani esnazaq xizor ƛexuzaƛ’ortow, yeda xizayn ayn biqirno žedu, hudun yizir yeda iynanuƛax.
Užä ot’ bisno ičin, mi šebigon rodiłin äsinč’iƛin.
Hemedur raziłi zahir rodin kidbez babiya.
Žan bac’nogon yiziri kecno.
Žedu bukada ik’anix dey saɣłikin roqač’ineyƛin, mušin kurno eƛin xanä.
Dey ruħ łiyäsi yoł, hudunon nesi baħarčis ela murad t’ubazi boda bay.
Xizyogon ħurženya eƛuk’no eqerno, hečk’er izin.
Nesiz resmozax rizin zawru q’ˤutno pˤoƛin, yeda uži saɣ oqno.
Eynoyxosi gurow žek’u išxosi anuƛin.
Elor sis qˤaba k’et’u k’oƛin bayn, bisno yiłar magalu kurnosi, howlortow bexun ža.
Mi elo ƛ’irir iziranix elus resno, maħalno anu.
Guluƛ’ay et’un q’ˤidarno k’oƛin, madax žan bicin, harihun ezux-ʕoƛ’ux ɣˤutka tełxor oqnosi, nesir elo ža kid yesun.
"Behizi roqnäy, däq baša atinƛin di debeq harizi royx.
Žeda bexurxozo xabaryoqor aħyan kurno aɣˤuz mogola tełerno oqno ozatawni žek’un ičäsi zown.
Šomon ɣudi hunixno roɣno, yizi sida yeže gogaƛ’or bayn.
Xizyogon mekʷa c’oxno iguni halmaɣä žukaniq bišʷa esirnosi, q’ˤano äƛirugon ozuri roɣno nesir teƛzaƛ’or išernoanu ža žukani halmaɣä.
Yoqno yik’isƛax xizyo ʕArabuzan Ismaʕilełno, xanez kidbełno xizay.
Sasaq qaħłiƛ’aɣor best’alawni kid ƛ’ˤuƛ’or yizin.
Di ža ɣamas bercinaw yodan, ƛ’iri mesedyos łin regirno, nełas baq’ˤu micxirno esan, xanqo taraw neƛełxanuce.
Žas babiw gulun bižin bazaryaɣor äk’irun, Okä ayn esirno nesiq, yedu gulu teƛxosi ana, šebi yiłas bahaƛin.
Yedugon šebi t’o roqxoƛin tamaša oqno ƛexun ža.
Nełƛ’ay soder yiłade idu yig, ʕaƛoz xalq’imor teƛanircennan yaq’ˤu ɣˤay yičix zown.
Yedu baru dey anu, yedu q’ˤuya ɣˤanabi yäsuƛin”.
Xediw maħor oqno ɣudbi rik’inosi, nesis esiya diwanbegderno ik’in ʕarza boɣno, Bilq’isdä neširuxayt’a idur ʕoloqbin butirno sasaqor elay suħmat kamirxanuƛin.
Akiłzaƛ’ di eƛisƛin, Ħasanä žawab teƛno.
Tupin teƛno uži egirnosi, neširur bełin č’aq’ˤirno xizor utin ayn.
Esnaza nełas nece t’alam boyzaƛ’, baruzar ža yetix zown anu.
Xaner žan bukaynč’ey, meži šida bišxanuƛin esirno.
ʕUraw rigu qˤiči roqno nesiz mečoł.
Dicegon mekoyx oqłin sis ya geni, ya heneš elay bet’uranix ʕuƛ’no ža.
Yedukin bexurinč’ey xecač’inƛin, bełiqanä nełƛ’aɣor c’eruc’a rutirno.
Ciqez č’imä sida osiw ɣunƛ’o ƛ’iri bičäsi yisir cey bukayn.
Žan yisir ʕuraw isałno, oqno aɣˤuxaɣor ik’in.
Qˤašinosi ža žek’u izin mogolay q’ˤidarno oqno, harihun łiłiroxsi łiłiroxno ik’in, zira äƛiruni ɣun resurno.
Šidaƛin, esirno neła.
Elor sasaqor ɣudi qˤaširaniƛ’or ħukmu bik’in yisi.
Bayn ʕoƛiran esnaza esirno, na debi uži yoł, ukayxanuwa yedaƛin.
Aħmadä esirsiƛin nesiq, esin babiya, eƛ’isiyä, žiƛbosiyä yedu riƛu riƛixƛin.
Ričiƛƛin pikrun bodin, nesä nesistow boɣa iħun.
Ža reɣeni xaličan, beɣeni magalun bäqiru nukar yołi xanä wazirłunno oyn, kidno yegirno nesix, barun žanon req’ezi boqno.
Yizi boržizi boqno bik’in osaxor bizinosi, žeduł adäzasi ħon yaɣˤiłno yik’in.
Sida quł xanderno yayn neła eƛin, hay i wele, däq ža reƛ’a rukarƛin.
Sidenigon bazarganqor č’arik’no hemedurtow eƛin butnoƛäzay ezunosi, c’idos lapi bukayn.
ʕAntawnä dibirqo hudun esin, ukrun, micxirno basadanix betixƛin.
Xizyo q’orolaz maduhalxo žeda beže bertenno boyn sistow sis yałruni esiwn yegirno, žedan q’ˤuya ʕaƛozałäy barubin rown paraxat bičin.
Howt’ay yäk’irun moƛał rukays därƛin eso nesiq, łˤora ɣudƛ’o q’ˤanon t’umibi quqan xecin žedar biša kurnosi, gulučini t’umi šet’u butix bäči, aqugani bišno łiyaceƛin.
Q’ˤanon bežet’ani esnabi yisir rek’ bodanixƛin urɣizi boqno.
C’aq’ c’odoraw kid yäsu ža debi, dey dowqor sis šebin yoł, ža mi ƛ’iri risa rayƛin eƛin Muħamadqor.
Łˤora äƛiru ɣudƛ’o yeda sida osiw hunoxor ayn.
Elo yeda hemesi t’omceni žek’uz azbaryoxor ayn.
Elay idurno bik’in, esnaza nasin barubi guluz maħizaqorno ricin raƛ’no xecirno roxirno.
Elay mi sis łaces gulun biqirno, maħor oqno ok’łinč’inäy, t’awuseł xizay k’oƛin debi ħal baynč’iƛin.
Neła eƛin, däł xizay tušmanbi nexxo, žedu bok’łace, di axaɣor begirƛin.
Idur aynosi, babiya žaq esirno, yaqˤuł mi šida kʷat’iłäƛin.
Užiza babiws wasin t’ubazi bodin, nesä äƛiruxor, ƛ’irirgon ciyon ƛešun.
Boko bodacetow ʕeze boqno anu ža.
Kidbä eƛin, mi łinasnokin urɣel badinoƛin.
Elur k’ukyoƛ ħažoƛin, ƛ’iri butin žedu.
Babiya äƛiruxorno rodin, žoyä biqirno aɣi bižin xanqor teƛno.
Aždaħä esirno, šebi deber retinƛin.
Nesä nukarzaqor amru bodin, dey užin exurno, iyos ric’äsi nesis šeƛ’u däder rown horoƛin.
Yedu yisis zigari q’oyil zirur teqxo zown.
Elaygon bitor ik’iƛ’oräy, yisir sis zey besun, gonda tełerno bˤoƛ’un, ʕoloqza bexurxo, sida boħt’oryabi caƛix zown, sidägon k’it’imoq boyx zown.
Debez roƛik’a xanłiƛ neƛanƛin, eƛin bełiquz užä xanqor.
Yisiz rok’ƛ’or rayn, k’ukya teł ruqˤno xecin zawruni gulus musrebi.
Roda šebin anuƛin, oqno ik’in.
Neła roži roɣinč’inäy, mi beroz k’icaƛ’or ati, roži roɣnäy yäqi ža deberƛin.
Xizyo ƛelbin teƛno yisä yisir roƛi ʕaƛoł rigu ɣˤutkun caƛin, barun yown, biƛanixgon močin bisno.
Šebi mi t’o royxƛin, esirno nesä eženi žek’a di t’or ħalaxor yayrsi.
Hudunon bužzi yoqnoanu baru.
ʕAƛoz xalq’imon nełaƛ’ ʕayib erno, best’al kidbä rig posu ričirsi, mi yołi kamirno rayrsiƛin.
Baxumeseda äƛiru šebin rok’ƛ’o č’aq’ˤinosi, ʕAliqiličä k’oƛin ik’in aždaħes q’ˤim č’ikayä rezurno.
Eloš neła zam-zames łäs q’ut’u där bic’a betinƛin, užä žawab teƛno.
Q’ˤano äƛiru hunixoza bełiqaner yet’urno ƛˤeb teƛƛ’oräy, axʷay bikori qˤaƛanada boqno, ƛˤeb yāc’no di maħor boqxoƛin.
C’odorawni esiya yisiq esirno, q’ili bisƛ’oräy mi šebi eƛäƛin.
Sasaq qaħłi begirnosi, Ismaʕilän, ʕArabuzanän gulubin rˤaƛoyn, ħadur boqno bičin.
Šebigo oqłin ža dey esiw yoł.
Sasaqosi moƛaxay izinosi, xanes uži aħyabin rˤoƛ’urno ukayzaƛ’, esiwz xediya esirno, šebi deber roqäsi, šida mi nece q’ʷarid ičäsiƛin.
Nesiłgon xizaz iłetow salamno teƛno, žeduł teł heresi mec esixosi ayn q’ˤida ičin.
Howt’o hunäza bik’ixnan mežuł ħumukuli c’oxiyäƛin?”
Ža didurƛin yisä esirnosi, nesi užä eƛin, sis ħumukulin bisno, neła tełäy axorekasin roɣno elo teł mi eqra ayƛin.
Debez kidbez kočorał uqˤłäsi zowsƛin, esin yisä.
Bara ɣunoxorno yik’in, gonda tełxor akrošawt’ani magalazas čantan kurno, riynoxuq nełar ħažataw, q’ʷarʕaraw łinałäyn esirno.
Ža azbar ʕoƛno kawu yołäsi zown.
Zownƛax zownč’eyƛax bˤeƛon, boc’in, zirun, qˤayno.
Gegmun ɣirƛin at’ q’uq’anir łi roqinč’izaƛ’ yiza yisiqor eƛin:
ƛirbar kidbä äƛiru łinasno maʕnan biynč’ey xander ik’in, hemeł kidbä däz sualyor hemedur žawab neƛsiƛin.
Zamanaƛ’aza nesir sis aɣi bukayx.
Hemedur uynon rok’uɣʷeymoƛ’ hunix rik’iƛ’oräy, žedar bexuräsi boc’i besun.
Nedur resunäyƛin, utin nesiƛ’ar xan debex di kid yegira yoł, amma ža t’akan mi yayrno yesunč’inäy, debi di meč’ beč’a yołƛin.
Nełas gondu yałruni mečoƛ’or baynosi, ža elo tełxor biħusƛin.
Yizin xaličabin ok’qo rixin, xedyoqor yezun barun yičin.
Di yaqˤuł xizor ik’ix, däz meča xanłun yeda užin egirno, di nesis hič’č’a eženi wazirłun oqxoƛin”.
Yizin yik’in q’orolay esnabi bičixozo mečoƛ’or yaynosi, elo idu sisxoli esiy yesun.
Howži bazarganza yisiqor eƛin, neširu mi idur ik’ixanusi elur riyxƛin.
Ža lelno žimäɣor eqerno, xanes eɣeni uži oqno iduɣor ik’in.
Nesił adäza anusi šebintow zown anu, hudun nesiq elay risno siskin šebin rac’ełxo zown anu hemedur yeda yałzay elor łˤonon esnabi bayn.
Meko rok’ƛ’or raynosi, sida ʕaƛoz raʕalłix išʷanixƛin q’ˤida ičin.
Nuci teƛno bäqirun, reƛ teƛno bäqirun šinaw micxir bazarganza q’orolaz užiqor butirno.
Užin č’arik’no neła eƛin, eliz ɣˤutkoł adäza mesedyos ƛ’ˤu yołäsi ɣˤutku yoł, łasey ža resanƛin.
Xediya eƛin, di saparyox ik’in xizor utin ayzaƛ’or, iday baru där gugäsi yesusƛin.
Tełazatow ac seruxosin, ħišixosin, ža yexurxosin rekarbi dowqor neƛan.
Nełarno maxšel betixosi.
Ħažin q’ˤunan esnaza gedmabi hunix rik’iƛ’tow.
Q’arƛ’otow izin ik’in yisä xanqo esin, neširu q’orolaz iday, hemedur, beɣe xexzas där guru teqsi, žedu xexbi debikin besač’ineyƛin.
Däz žas halmaɣbi yoł yiziƛin, esin nesä Ražbadinqo.
Žedu beɣet’atow yałzay xexbi eniwn yexun ƛexunƛax.
Daruyar ħumukulis reƛ riqač’ineyƛin maħor yoqäsi zows, debez esiwqay ence dahaw räqiru reƛno risno yik’ix hoboyƛin, eƛin q’orolayä.
Kecno moƛał ʕumru bäk’iru debi,
Ɣˤʷayä žubi bac’nosi, howlotow bexun ža.
Sida ʕomoyä eƛin, däƛ’ ci Ħišoƛin yołƛin, sidenägon ʕAbdal yołƛin, łˤora äƛirägon Qˤaƛuƛin yołƛin.
Žedus sistow sis uži zowno.
Minaraƛ’ay wˤałer oqno soder ezunosi dandi ža bercinawni ɣˤanabi elo ƛ’iri yukayx - hudu di wˤałer oqzey ʕiyayx oqxo.
Bazaryaɣorno ik’in nesä boc’es ħošin teƛno, nełaƛ bäqiru micxiryoƛ Bac’alä čanyabin risno.
Xanä eƛin, osiw ezä teł yałru däz kidbeder ik’iłxo oqinč’izaƛ’ dicego baq’ˤu micxir yałru žek’ukin.
Xexoybi roɣno kʷaxatow, ɣunoxorno bayn zira aɣiqor qˤaƛin, där sis xexoy kurinč’inäy, maħin rok’no ɣunno recurno debi di sadaq xexoybi rac’a yołƛin.
Di yiła kidbes maharno roɣsi, yiłaq dey bašakin buyn bitinč’u.
Didiwgon ža oqłin di nesix yik’ixƛin, kid yet’un k’oƛin yičin.
Maħiqor micxir bäciruni ɣˤʷayn teƛno, yisä xanes uži hunix egirno.
ƛa beza bik’anƛin yisä esnabi gulubi rukaranix bižin, xizyogon xanes kidbabi ruqˤno zawruni iduɣor bižin, ele žedu łˤonon kidbabi ent’o yołƛin.
Kidbez babiya eƛin, dey halmaɣ, šida mi äƛiru t’ubazi royxanu, mi elur howži äxuzay izin ayru iłe iyxƛin.
Žeduł roƛosi šebin čuqˤnosi, xanä wazirzaqorno eƛin uži tełer kurerno.
Yołƛin, žawab teƛno nesä esirnok’ur.
Yet’un k’oƛin kidbä eƛin, ža šebin t’ubazi rodanix di ƛ’iri risxoƛin.
Elaygon bitor bik’iƛ’oräy, nełar hunix zey keze baqno.
Xizyogon urɣizin oqno, tusnaq’äsini uži egirno däder aƛin, amru bodin.
Sisxolisini q’orolas uži ziya bexadanix razi oqno.
Bezunč’ey ziru idurno bik’in, boƛƛäyr riłis q’ut’un bižin xizor butin yałza mečołxor zeydäɣor bik’in.
Posures ʕadlu sadaq zawru ɣˤʷayä boyx zown.
Mežiz madaxay däz madaxor mi mesedyos qˤiƛurabi roynäy, debez žax di kid yegiranƛin eniwƛ’or xabar bayn.
Salamno teƛno, yisi užä esirno, deber ħalt’uqan etixanaƛin.
Debi zikru łiyace ičäsi zowsƛin, užä žawab teƛno.
Šebi roqno deber, tusnaq’ä yałru dikinwa necet’a ixiw muši kurxanuƛin, žoyä bayan bisnosi, neła hemedur q’ˤano t’umi bayräsi yoł, žedałäy nasi guluči, nasi aqiw bat’a boda koƛ’inč’ey ƛexasiƛin esin.
Nełaƛ’ užin razi oqno.
Debez ħumukulis keč’oƛ’asi ozuri becono zowwäƛin?”
Neła nesiq esirno, mi šebi žek’u yoł, nazay, didur mi t’or ayäƛin.
Elogon yisir č’agu yoqäsi kidbes eniwn yesun.
Boxin žan, xizay k’oƛin yizirin bik’iƛ’oräy, sidaɣ ɣˤayz iħuƛ’ozoni ƛeraxor bayza mečoƛ’, ozƛäy bˤeƛ’q’u bok’ełno.
Ža xabar žaq esin baqrun, babiws mač’a q’ˤim ret’urxo, tupi rok’eł c’oxxo, ašuno oƛi eč’xo.
Anunč’iza mečoƛ’ di t’o ac na yaɣˤanƛin, kidbä žawab teƛno.
Hudayzikon xanä žeduder begirno nukarbi.
Yeda moƛałer ik’iƛ’oräy, reže łaci rizin.
Yedu šebi ħikmatƛin, ʕažaib oqno ƛexun yeda.
Ozer rukaynč’iza ruqˤeł, yałi ža mežuƛ’ c’axƛin”.
Šomoraxno ziyde puräza rečuƛt’a yizä ža yišix zown.
Q’arum et’un k’oƛin aɣˤuz kobora teł uqˤełno ičin.
Magalu boɣa ža aqruntow, migon bisno ħoyaɣortow kuroƛin.
Tełerno boqno aždaħä k’ek’-bik’no ɣamas ok’zay yoɣek’no.
Sidaquł ziru sisxoli k’et’ur rac’a šebinon k’edin bik’in.
Xizyo dandi zira k’et’u maħor begirno.
Nesä k’oƛin yiqirnosi, nełä harizi royn nesiq:
P’estow anusi, xalq’i kecnaƛin maħorno yoqno yezu-yoƛ’ˤun, boƛik’u xalq’i kecani boqzaƛ’, yutin idurno nexno, dahawgon q’ˤidan yičin sosigon yeza yoqnosi, sidakin ɣˤutka č’ura rukaynanu.
Huni yoł ganƛ’on zown uži näxzaz regin.
Hoboy nazon xexoyzaƛ’ay bok’äłƛin, aɣes rok’u ret’ux zown.
Nasin esnabi aderzoni žeduz halmaɣzo mecraxor bik’inosi, elo aqonibin, miƛ’bin hok’xo bˤeƛ’ez reqenyoł esun.
Bazarganbi sosigon ƛ’iri butin eƛin, debeq ela mešizałäy esirxanu, łeno waranin bižin ik’ix žek’u c’oxinč’a debełƛin esirxo.
Hemełaƛ’ay soder bełiqanes haq’u paraq’at zown.
Hemeł zamanał aɣderno bayn nełaƛ’osi ɣudin rukayn, ɣʷˤadä esirno, łinaq mi nece q’ʷarid boqäsiƛin.
Elay izin ik’iƛ’orey, riƛu riƛix yisir sis žek’u esux.
Šebi toxaw xabar bexurxoƛin, yisä yedu gulu łäłer k’oƛirno.
Nełaƛ bazaryay risno där hič’č’a rigu šebin rayärux di yik’a yołƛin”.
Ha howži riysi där žaƛin, - esin yisägon yisirtow raqru łinałayn.
Xanä eƛin, di äƛiru łˤono hunar mi boynäy, debex di kid yegiranƛin.
Xediw yałru ɣˤutkaɣorno yik’in, nesiqorno eƛin yiła, di debi baru Bilq’isdi yołƛin.
Sisxoli idu yičin Umukuser č’alʕizi roqxo zown.
Sida quł eženi uži ɣudod xal boda ik’inosi, rečuƛ cemä yisir sis ozuri yołali nesistow esiw yukayn ƛ’ariyaw beƛ’q’ˤu łet’ix.
Sida quł yeda dawlaƛ’ Huläɣor ik’a ħadur oqxo.
Aħo oqłin taliħ yołäsiwa zown diƛin, eƛin nesä nesiƛ nucoł roqux his xuxix baru yukaynč’izaƛ’.
ʕOƛno äƛiru kawun serun ezunosi, bełiqaner azbarya teł sis bercinaw kid yesun.
Aždaħeł adäza ixiw gibas ħon yoqno.
Dahawce yičintow Qartayä esirno, äziru šebi, kacru šebiƛin.
ʕOloqza yisiq bełi biqiyäƛin esirnosi, nesä eƛin:
Q’orol ɣˤanazar bayru q’ut’imoxor šebinno teƛno yegirno.
Goƛ’in ža boyxozo žek’uq esirnäy, nesir rig räyƛin”.
Elo tełza ezu-ʕoƛ’unosi, eɣeni esiwr siskin besunanu.
Neła eƛni netintow ʕaƛoxay maqˤi, qunyox, yoɣxo zown.
Łˤono äƛirugon ɣudƛ’o ik’inosi, siskin šebin riqinč’ey xizor utin bełiƛ’azay nexƛ’oräy, yisir cey bukayn.
Łˤora ɣudi ʕeze roqace elur bišan ero, elin hunix begirƛin, eƛin xexza harizi rodin.
Sasaqosi xan ezu-ʕaƛ’un, nucoz q’ilima teł c’ohortow yołäƛin.
Hudu ža ša aqˤuros maħ yołäsi boqno bäsuƛin”.
Boƛƛo zaman bik’inosi, bara xediw bet’erbaqi boda ik’anix muk’ur oyn.
Sosigon sidä sidqo łeɣin izirno ʕAliqilič q’ˤidan ok’no ašuƛäyd raƛ’moƛxor cucik’no.
Yizä ɣudes sist’a bˤeƛ’es šebin rac’xot’a zown.
Wallah, bužzi boqanix zaħmataw šebin yołƛin.
Ža nełqor biqinosi, xanez kidbä nesi žax yik’anix inkar bodin.
Neła eƛin, dey xediw yoł, oqinč’iłin debex di näxinč’iƛin.
Nełar ɣʷays gurow ozuri dandi keze roqxosi anuƛin.
Elo yedu ʕaƛoz raʕalłix yičixozo sida q’orolayä ƛirbałix yižin.
Nesi eženä äƛiruxor, łˤora ɣudƛ’aza yeda maduhalłiq yałru ʕaƛaɣor ik’in.
ʕAwdunasirä nasin xalq’in butirno eƛin:
Xediw qˤač’aw, qizanyos t’alam bodixanusi žek’u zown.
Elayn duri bok’no ik’in, kʷaxatow ʕoloqan žek’u ozƛäy gugin.
Elo adäz räsuru ɣˤutkoxorno bik’in ac deqƛirnosi, tełäzay yeže ɣˤanabi yoƛixno.
Xizorgon roɣnosi, yałru mesed boqno.
Rigutow riguƛin, eƛin eženi žek’a.
C’eruc’a č’aq’ˤinosi, ža miƛ’i elay łuq’zin boqno boxin bok’ełno.
Min ƛexuna yexunč’eyƛin, Ismaʕila nełaqno esirno, č’agu yesunäy, yowan mi diƛin.
Neła ʕomoyq harizi rodin, din sadaq bižoƛin.
Budunä eƛin:
Užä, bežigon, eƛuk’yay bisno magalu teƛno imyoq yicali ɣˤanazar.
Žigoƛ’aygon neła xanqo mołin, eloša debi aluk’ani ħumukuli maħor begir, c’ohorä ža bok’ek’inč’ey xäcinč’i.
Šebi roqäƛin bara bayan bisnosi, nesä esin, hemedur bazarno resunč’ey, ƛelin iduɣor bowa retinč’ey, howlo hunix räsuru č’ʷadma teł bicin nexsiƛin.
Ričiƛƛin, eƛin kidbez babiya, roqnäy mi di łox uqˤłan egiran, sosikin mi där esunč’inäy, kidno neƛno egiran, łˤoran hunix esunäy, debi di meč’ beč’a yołƛin.
Žedu k’eneč’yabi na yołƛin, esirno Pat’imatä.
Xizyo neła eƛin, sasaqosigon ɣudi ƛexasi berten łiya.
Hemełƛ’otow goƛ’in šet’uräzay maduhalbin, riynoxa äƛiruxor mešorin bexayn, q’asap badiru xalq’imoqkin q’ˤuya reƛ rac’erno begirno iduzaɣor.
Łäs gondu yäc’ruxor, boc’i ƛ’iriɣor bizirxo bižix zown.
Žaƛa šebiƛin, boc’ä eƛin, pulanaw xan untizi oqäsiƛax.
Idur aynosi, eniya esirno: ha dey uži, eynoyn micxirkin biqiyä deberƛin.
Yowanix däƛ’ ričiƛ, amma maħor yegiranix debeƛ’ yołƛin, xanqorno eƛin, qaciz ust’ares šeƛ’un šeƛ’un, C’irdux hunix oqno.
Q’orol ɣˤanaza eƛin:
Łu bexaru biyxanuƛin, - eƛin bercinawni kidbä, - eƛix ža elus maħ yołäsi žek’u zown.
Kudrä tełno bičirno, q’orola žedu kikix zown.
Mi nar yik’ixƛin, esirno uža yiłaq neła eƛin, nar yik’ixosi debeq di äsinč’i, łˤora beciƛ’aza gurow di yayxosi anuƛin.
Sasiła zaman baynosi, žeda ħuħ eqra sanaʕataw moči k’edin.
Yeda uži regirno adäz ħumukulibin ʕaƛoxar ik’iƛ’orey, hunix nesił mešizaxosi aħo c’oxno.
Bayruntow yisis gulu qalamzo ƛ’ˤuƛ’orno bet’un k’oƛin, elay hič’č’a yeɣeni xanes kidno yok’ek’no iduɣor nexno.
Ražbadin ħayran oqno ezun ƛexun Tawadiq esirxo, hudu deber roqäsi šebintow šebiƛin.
Sasaqosi babiya uži rečuƛer ižin, ƛa guluƛ’ beza bik’ixƛin.
Bigza ħalał ust’arer micxirno teƛno eɣeni esiya, Kusa teł uqˤanirsi yiłe k’emot’no yodin, ƛ’irigon mesedno begirno bercinaw yodaniƛäy, riguƛ’ay rigu maq’anyabi rok’xosi teł pelun eqerno.
Šibaw ɣudi uži ciqaɣor ik’ix qaca royx, teƛxo hemedur bet’erbaqi boyx zown žeda.
Bazarganbi k’uk biqiran begirno, ža yołi žedur ukaynč’izaɣorno ik’in, butnoƛ’ pun caƛin, žeduƛ’ ezun ičäsi zown.
Bahadurzo pikruƛ’ ʕoloqbi razi boqno.
Šomoƛa ɣudi rik’inosi, mamalay onočadär bik’a bayn.
Šebitow deber hudu retinƛin neła esirnosi, där barkatawni ħiƛ’oqu neƛƛin, eƛin užä.
Ha howži ays mi, baħarči, oqčo q’ˤidarƛin”, - eƛin ceyä nesiqor.
Aždaħä kidbeł xizay qˤaƛanayn, xizor yutin horo, nexinč’inäy - sosigon yäqi mi däqƛin.
Eni, bit’un eso mi däq, däł laɣes maħ nazay boqa bayxƛin?”
Ža täqrun, ganƛ’on zown ik’in zawruni uži t’umin boqno, bik’in xanzo kidbez akix heqno.
Elay xizor butin nexƛ’oräy, ceyä esirno, deber siskin šebin rukayxaƛin.
Elo bäsuru sis ixiw posu suƛƛisi nesiƛ’orno k’oƛin q’ebedes užin exurno.
Bežet’ani esnabi babiwz šudaƛ’or baħnaynanuƛax.
Hič’č’a adäza zira esa boqno xabar, sasaq yił aɣˤuz ƛ’ˤuƛ’or mesedyosno, micxiryosno, ixinno ric’no beže aw bayxosi.
Nełan eƛin yisiłäy, mamalayän, bˤeliz ɣunan riłetown.
Nesä esirno, aɣikin bayxanuzo yiła gogaƛ’or mežigon nazay t’or rayäƛin.
Xizyo yiła Allahqo harizi rodin, där žukłi radiru šinaw xalq’imos ozzałäy kanłi bisoƛƛin.
Nesä eƛin:
Łox äƛirugon, debez yäxuruni eniwderno ik’in, nełaq esir, mesedyos mač’an, tupin, ašunin na mečoƛ’ eqräsiƛinno, mi alžanayä, žuržaħayä yołƛin.
Žedu na yołƛin esirnosi, sosi esa retinč’ey yičäsi zown, xizyogon esin, di yok’ek’anixƛin maduhalłiq yałru xanes ozno rayn, žeduƛ’ biħanadaƛin bik’äsi dey ʕoƛnon esiwƛin.
Ciqqo ełu yut’ixno ričin, biynč’ey zamanno bik’in, sasiłno.
Wallah, ʕuƛ’siƛin, yisä žawab teƛno.
Ža nuci teƛxo zawruni bazargan zown.
Hudu ela šebi rodan, t’o ʕaƛa t’ok’ow łin roqinč’inäy, elurno bac’adaw kikes łi räti riqinäyƛin, eƛin nesi žek’uqor žamaʕatyoz ʕoloqza.
Žedułäy sis zown igu, sis zown žuka.
Užä teƛa rätinč’irus riłen royn sosisi ičäsi zown.
Sosi iyos q’ut’u ħaƛun, xizyo bišƛ’oräy ħamorok’uƛ’ ozuri c’oxnosi, nełaq ixiwtow qˤaƛu regin, way dey Maryamƛin.
Užibi baq’ˤiłnosi babiya eƛin, howži mežur barubi rowa mixno bays, meža hemeł guħƛ’orno bizin c’eruc’abi kuro.
ʕAƛoł roƛo yałru mažgityoz akäzay sida žek’a Q’urʔan t’et’erxo yiłar teqno.
Bežet’ani q’ˤanon esnabi iday maħor boqnosi, yisä łˤonon mus bik’urno.
Eženi žek’u qaca ret’urxo esuzaƛ’, Ħusenä eƛin, di c’aq’ akiłäsi yoł, yaqˤułsi mitow ret’urƛin.
Di nesis kid yołƛin, esin neła.
Xanez žarno yetix zown ža kid.
Hudunon žeda ža esiy maħor yegirxo zown anu.
Neł zamanał din, Musas miskinawni halmaɣ, bertenyołer goƛ’äsi zows.
Ža qˤirič’ nesä Bilq’isdis mežiƛ ruqˤno.
Qˤišod buħima rišan retixanu, buqbetaxay soder łasnosi rig rišan roqxo, ɣˤayn yaq’ˤäł łemu, ƛelbin rigu raqƛin.
Bezuzaƛ’ neła quł neširun sis heneš bok’ek’äsi besun neła ɣunoqay.
Xizyogon qˤaƛin boc’ä, ʕabdal, ac yaɣˤoƛin.
Ganzo ħošoq yutiräsi ža ɣˤanabi łinar mežur yetäsiƛin, eƛin xanä.
Huday ƛˤeba waħazoni dunyalƛ’azay hemełatow gogaƛ’or užin ižin Oku ik’inosi, elo yiziqor ezun ičäsi žas babiw esun.
Yiłas guru maduhalzas kidbazar teqxo zown.
Debeq di sis bigu xabar esinäy, šebi näƛ mi därƛin?”
Bokon šeƛ’un k’omo iłen oqno imxa teł xediwn zown.
Xecčo, baħarči, bexarno di, ela halmaɣłin risan, zendiqno bičan, łäƛ’ ƛ’iri xanłin rodanƛin.
Ik’in Ħusen babiwƛ’or kaɣat yayäruni eženi žek’uder ayn.
Ža bašiqˤoy nełar eɣeni esiya risäsi zown.
Elo yizä yizis murad esnosi, mežur rätiruce rižoƛin užä zam-zames kik žeduq bukarno.
Yiłas hunar šebi yołƛin nesä bazarganqo esirnosi, nesä eƛin:
Hay horočo, babilabi, di mežuq ʕAliqiličes kesu esan - däq šet’un butin biči xabaryabi teqerno biča retäsi meži besunäy.
Yiła žawab bodin, hič’č’an bečedawni žek’us sistow sis yałruni uži iyrinč’ey ok’ek’no.
Beže maxšel yołäsi esnabi zownƛax žedu.
Ža yukayzaƛ’or dey rok’u ħalkizi roqxanu.
Yiła äƛiru šebin bit’araw räsuƛin, žas rok’ƛ’orno rayn, xexłiƛ’ maħor oqno.
Žedułäy bełiqanzar biša rodanix sis idu ičix zown.
Nełƛ’aza rayn, di mežuqor łˤorqorno łˤonot’a ɣˤuruš neƛan.
Sasaqosi bizin bišƛ’oräy, nazay eƛa biynč’ey bˤoƛ’un ʕansa hečk’er yiził adäz bičin.
Way ʕabdalƛin, eƛin ɣʷˤadä, ʕonodkin nece yečiw ačit’ rigzaxay yoƛ’ˤuxanusi, maħin rok’no ziruq žaya yˤoƛ’uxƛin.
Zamanaƛ’aza best’alawni kidbeder, ža łočyaƛ’ yoɣanir nełaz eniws ƛirbas uži ayn.
Nełƛ’ay soder xanä xalq’imoł teł rit’uqłi rodaniƛ’ ƛ’iri ičix zown.
Nesä nesis gulun hemedurtow bišra begirno, yedan bixiƛ’ ƛ’iri kecno ičin.
Sida mixƛ’o ža ciqno łiyn, nasin šebin adäz ričinosi, žedar ʕaƛos xalq’i bukayn, žedu k’edix žedał xizay maħor boqäsi.
Neširu yizirabi nasin sadaq kecerno.
Eƛuk’ya tełäy bišʷan roɣno, eniya badiruni magalu bac’anixƛin yisä boƛƛo becarun, mesedyos bašiqˤoy roƛixno.
Hudu žamaʕatyo tummabin teƛno biqˤin bičanix ʕoloqbi begirno.
Mežus res besunäy, di ƛ’irizoni raƛ’mar ayroƛin!”
Iħuxor baynosi, neła łox c’iw-li-wit’ƛin” qˤaƛin.
Łˤora but’ałäy ciqot’a mi xecix zawruni sida neł but’ałäy sadaq’a räqiru xalq’i yoł žeduƛin.
Ečrut’anibin, Tabuldin sis haq’u biłe ciqqo bercinaw t’abiʕatyoł ʕumrun, maʕišatno bodix bičin.
Xizyo ceyä eƛin, ža pardagi mi q’ˤida ret’irnäy, nełaƛ’ deber rätiru biša roƛixxosiƛin.
Howt’o di pu bak’ru mečoƛ waħo gondun yič’in elo teł ukrus saħ eqräsi yołƛin”.
Žeda žäk’runi nukar xandäɣor ik’ixno ukayn, žedu q’ˤanon nukarbi durimoƛ’ xanzo acmoxorno bik’in, elo baqru xabar teqerno bičin.
Esin šebi, xecin šebi, zownƛax, zownanuƛax eniwn užin.
Howži roda šebin anu, Allahä näƛru łinaƛ’no razi boqa bay eliƛin, eƛin babiya.
Anunč’iza mečoƛ’ di t’o aki na raɣˤanƛin, kidbä žawab teƛno.
Royn łiynosi, ƛ’irigon riłno riħin ɣop’damun rodin, čantan ric’no riynoxu yałzaɣor durimoƛ’ yiłe yik’in.
Didurnotow ħal bayrinč’izaƛ’, babiw razin oqno, hič’č’a yeženiqor č’ikay, yoƛƛozoqor muri, yeɣeniqor hiƛun teƛno yizirabi mežar hunix ħažat raqƛin, žedun ełuyaƛ’or regirno.
ƛexƛäy bˤaƛ’uru kinaw ɣˤutkoƛ micxirno łiyrno, xedyoqor yezun yedun yičin.
Neła kut’yoƛ’aza puƛ’azasi gurow bix rac’xo bik’in anu.
Neł ʕansas hunar zown amru badirun, boƛ’araw žek’u exurxosi.
Łin ħaƛun, rok’un hiƛirno, paraxatno oqno C’irduxno kecno.
Neła bikorzo sipatyoƛ’ bercinaw kid zown.
ƛäxuru nełas reƛ ɣˤʷadä rac’ƛ’oräy, žedał xizay k’oƛin, mi yołin biqirinč’ey xecač’inƛin.
Aɣi ʕuraw q’ʷarid boqno.
Ciqqo ƛäxuru esiyä sasaqor ɣudi sida ɣunoƛ gonda teł yuqˤełno qˤaširno.
ƛirba žek’uƛ’ di biħanayxosi anu.
Sida quł yisir šudaƛ’or gulun bayäsi besun, ža elay xizor boxira oqno.
Sida zamanaƛ’aza babiw roƛa utirno.
Yisä ħukmu boyx sistow sis yałru uži exuranixƛin.
Yeda uži gulun ader boɣno oqno.
Uži ɣudes bełiƛ’t’a ik’ix zown, netikin yeda bełi č’aq’irinč’ey xizor utix zownanu.
Zownoƛax zown anuƛax sis bełiqan.
Xizor utin nexƛ’oräy, hemece ačqˤayx zawru xalq’imo ža łi ħaƛun łiyrno.
Žedu teł iduɣor bik’inosi xizyo, besura uži raładyoz lilyoxor ayrno kurno.
Yisi užis šeyxa badiru ʕaq’lun rok’ƛ’or bayn, qˤišodäy soder ħon xäcinƛin, howt’o rešt’izi boqanƛin hudulzaqor xabar boynosi, žedur biča retinanu, ħon xecan ži yedu elaƛin, pesaxamuƛ’ žan ayrno, hunix boqno.
Maħi žek’- rok’xotow bayn zira esirno, šebi däqay retixƛin.
Sida mixƛ’o, moƛaxay xanes uži č’ariłzaƛ’or, q’ˤidan ičin išxoƛax yisir elo äsuruni žek’u.
Elogon yisir suratce bercinaw kid yesun.
Musa sis čuret’ bak’run, qaciz gula hawaƛ’ łaci biłe bižin yizi kidbez babiwz ʕaƛar bayrno.
Ža xanzo kidber ʕuraw isałno, k’eneč’cet’a gurow yišxo zownanu.
Xediya bišʷa esirnosi, sosi iduzasi ħalt’i bodo, xizyo bišʷa din rodanƛin, yiła harihun tarbiya mołix zown nesiq.
Mi ʕadalä oqno, neti deber teqä raładyołäy maħor besurobi roqnoƛin?”
Däq aq’ˤlu mołixosiya oqno mi aparak’ƛin, - eƛin aždaħ bizin yisiƛ’ łeɣin.
Nesis sis bercinaw, q’ˤimaku yoqäsi kid zownƛax.
Ħusenä salamno teƛno, iduɣor oqno.
Ža reƛ’izał maxšel, hunar yołäsi, saɣaw ci rik’äsi uži zown.
Hič’č’a eženi uži balahce siħiraw zown, hudu nesiqor C’irduxƛin eƛix zown.
Ža däz rok’ƛ’or baysƛin, C’irduxä eƛin.
Ik’in, neširur yeda ʕaƛ bukayza mečoƛ’or aynosi, yizzoxay gurow č’ura rukayx zownanu.
Nesiq esinč’u ža kid däx yowxosi yałrułi.
Xanä suƛƛitow žawab teƛno, däzoq riłäsi ɣˤutkun, č’ikaysgon ƛen bodinäy, yegiranƛin.
Ik’in, ik’in ža sidaɣ kikxor ayn.
Xizyo neła mi ʕazart’a ʕuruš yiqixozo mečoƛ’or ayärƛin.
K’uruč’ k’eč’ ɣudi rocu, buq bay.
Q’ˤanon kedonyabi sida sidqo rak’ruz ruk’yo, kodin bitin łaymoƛ’äyn bik’in Ismaʕilno, ʕArabuzanno guluƛ’ay bˤoƛ’un.
Tawadä yisir žawab teƛno, där siskin šebin roqäsianu.
Mečoz č’imä bišan eqerno, C’iɣruk’ esnazał xizay ik’in.
Žedu c’aq’tow c’aq’ miskinłiƛ’ zownƛax.
Ay, ža yegirƛin, et’un c’oxno ičin uži.
Kidbez babiya eƛin, hič’č’a adäz mi däder kidno esirno aynositow, nełas ixtiyar di dowqor neƛäsi yoł.
Nasin esnabi ʕuraw ɣˤaɣˤu rizin, elas esiw aħozis bara saɣ oysƛin.
Ža gagali bet’uranƛin raładyoz lilyoxarno yik’in žas eniw wˤał yužinosi, yeženi esiya yedu q’ˤiƛin raładyaɣorno kurno, užin ižin yeɣeni esiwz iduɣor yik’in.
Žedus xabarno teqno žeduł xizay iłetow c’odorawni esiwn ik’in.
Ayn yeda sidaɣ bˤeliz ciqłer.
Kaƛ’iƛin, žawab teƛno nesä.
Sida baħarčä q’ˤanon xexbi rexurno, c’aq’ cimyor izäsi zows žaƛin”.
Ele, där etixosi min own din nexsiƛin”.
Dey eniw yoł ža yegir tełxorƛin, kidbä nukarqor eƛin.
Sida quł elor bišanixƛin xanno, nesisgon wazirbin bayn.
Nełał xizay k’oƛin Bac’ali ik’iƛ’oräy, boc’i imxa tełxor boxin.
Mežini ža c’udani mešorin bexayn, q’ˤim, qˤošo ƛexuzaƛ’or q’ˤuyasi šebin žek’uq rac’rinč’ey, sasaq neširut’a c’ik’iw ža nełas reƛ łiyace xedyoq rac’er.
Šebičo di rodan, narčo k’oƛanƛin.
ʕAliqilič yołi ɣudes neširuxay babiwz šudaƛ’ort’a ik’ix sasaqor elo ɣudin qˤaširno iduɣort’a nexxo zown.
Raładyoł boƛor gama baynosi, nesi žek’atown ža ɣˤanabi ozƛ’o yisa oqno.
Xizyogon kid esirno bik’inosi, xanä kid yegiranix inkartow bodin.
Ik’ix, ik’ix yeda uži sidaɣ ciqqor ayn.
Eženi žek’a nesiqor eƛin, he, dey uži, sistow sis yałru miƛ’in bexays mi, idu ƛexun zawruni at’es magalun bodis, howži hudu šebi roda rok’ƛ’o yoł debezƛin.
Kid yaq’ˤiłnosi, ʕuraw ʕoloqbi bayx zown žan esirno, amma eniw razi yoqxo zownanu ža sidxokin yegiranix.
Sasaqosi yizi łiboƛ’ biza begirnosi, xanes uži kidbez ozär ezunč’eyn izin, xanes kid q’ˤida caƛin.
Šebi roqno, ziruƛin?” - esirno zeyä.
Hemełƛ’az nełas reƛ ɣˤʷays maħ yołäsi roqno räsuƛin”.
Siħirawni ʕUmarqiličä łˤoran užiqay quluqno biqa betin, ža xabar nazonoqno sida sidqay bałgo esin.
Sosi mi däq rukar, didur elo tełäy ža boɣxosi, xizyo din deber kumak bodanƛin, Ħusenän eƛin.
Šebi retinƛin, raładyołäy maħor boƛixno k’oƛin nesä xʷasar bodin zawruni besuro.
Yisä ħukmu bodin, igorno ik’in salam teƛno bäsrur, di kumak bodanƛin.
Sida quł hemedur žedu butiräsi yałzay, xanä sis ʕabasin cuƛer kurno eƛin, k’ešonad mi, pakmos ʕabasi, hudun debeq siskin šebin raqinč’iƛin.
Aždaħ maħor boqnosi, resunanu sabani.
Roƛxo mežiƛ’ yałzay, nesä užizaqor eƛin, di exunosi meži buq bätuzaɣor taraw bełiƛ’ bäk’inƛin.
Xizyo Beqes ʕUneyzat bero beciranix yoqno.
Babiya qˤaƛin, bˤałay ditow k’edan, enda gulu biqira horo miƛin.
Esnabi razi boqnosi, hudayzikotow yedu žedur baruzał xizay maħor yoqno.
Hič’č’a adäza yiłader gamiƛ’osini žek’u ayn.
Yesunosi adäza hečk’er izin ičäsi ʕoloqan uži yołƛax.
Hudunon yiza raq’u harizi roda biħuzaƛ’, ʕAliqiličä beže barkalan teƛno žeduqor eƛin:
Meži nełaƛ’ ħayran baqno:
ʕEziyaw bišnosi, roč’iw łin ħaƛun halmaɣbi elaygon bitor hunix boqno.
Howlotow babiw hemece ƛ’iri utin žaƛ’ šida mi ža eƛä, šebi deber moƛał rukayx zowäƛin.
Boƛƛo baq’ˤu zaman bik’izaƛ’ortow, neła ħukmatyos xan hemesitow doxturder ayn, roƛnoxuni nesä nesis užin ayrno.
ʕUƛ’iyä miƛin, ceyä yisiq esirno.
Močin kosin łiyn idur raynosi, zeyä q’ut’un bisno esirno:
Ɣarabaš oc’ira minutya kʷat’izin yoqno yayn.
Šebigon ela royłin yisä ɣˤaɣˤno äči.
Zamanałäy yeda sida xander ħalt’in esirno aynosi, nesä indowrizas aħołun egirno.
Oc’ira łera ɣudƛ’or Alimaħama bˤeƛ’ rok’ek’no, dicegon isin, zigolun yegirłin bˤuƛ’a moči anuzaɣor.
Di cirabi esirnosi, žeda eluƛ’ ci sadaq’a yołƛin maxsaryoƛ’ din isno eƛisƛin, bełiqanä žawab teƛno.
Gulukin bizanix zaħmataw qalamzo ƛ’ˤuƛ’or, ʕomoybigon nay žeduq elo ƛ’irir rizix.
Žek’u iziłxanuzo sida osiw ezä tełno yičirno, q’ˤida mečoƛ’ortown yegirinč’ey ža xanä kikix zown.
Taliħ boqno debi xizay yäk’iru,
Tungiƛ’ay yok’äłru kidno, esiwx ʕiyayx iduɣor yik’in.
K’oxäƛirugon ʕomoy ħoʕƛinosi, nesä eƛin, žigoƛ’ay dey ruħ boɣno ašuƛäyr baysƛin.
Deber sis aɣi bäsu, were mi nełas tupi caƛin, nełaz tupi caƛinäy, deber žuk roqa yołƛin.
Kikxor aynosi, łin ħaƛun, Ħusen muši begira q’ˤida ičin.
Zira ža neła nełde sadaq iduɣor bižin.
Rok’un roč’iłno, xizor butin nexƛ’oräy, yizi žedu esnazader bayn.
Xizyo neła ħumukulä ža sida ħonƛ’or ayrno.
