o sey xtok rixoqiil
ta' nada chi wi' ra richooch
pwes ra jupul jaa qe
k'ark'aq jaa qe
xe' juntiir
rechaq galani' richoochaq juntiir
qusi' juntiir qleen rechaq,
wi' jkwa'yaq,
wákixaq.
Juntiir qleen rechaq,
i sik' rech'elxikaq
koom, neen tren re jpobriil juun.
Entoons re xtok rixóqil,
kita' jq'unik twer taq
i kita' juntiir
kita' qleen rechaq,
i xen taq maq kirtyaan xe' jchajej taq sik' wunaq.
Jo' qachajej man kristyaan li
¿nemoo twer laj richooch?
porke ta' k'ii qleen re,
tiqil ooj.
Che',
che' man rech'elxik.
Jaan.
Che'
xe' chajej taq sik' kristyaan
i sik' wunaq twer peech rixóqil.
Koom kita' jq'u'aq tresaaj ruuq sik' rixóqil,
tijkoj chirijaq jilon li,
jilon li tijq'asaaj jbidaq chuch uleew
i xsaqer laj kaab' q'iij
xiij sik' wunaq re sik' rixóqil.
Inb'eena
¿abeer neench b'inte'?
re tiqatiij nojeel q'iij,
por ke si ta' ineel ta' nada qleen qe t'ókich.
Che' sik' wunaq re.
Entonses xiij sik' anm re.
Per iin ta' chwaaj tachap alaaq',
ta' chwaaj tachap alaaq',
wi' tene' qleen tob'ool laq b'ee
juntiir at'ok laq jaa.
Laq jaa (tene') at'ok tawesaajch qleen
para ke jilon li taya' chwe iin.
Che' sik' anm re
sik' richijiil.
Toons xiij sik' wunaq re.
In in b'i' pero Dyosi' tankuxtaaj laq b'ee
Che' sik' wunaq re.
Baa jaat b'en
¿abeer neen che' Dyos chaab'?
Che' sik' anm re.
Sik' wunaq
xpet laq b'ee,
pensar tren, pensar tren,
petzelch baa tikuxtaj Dyos
¿Neen tijk'am b'i re sik' rixóqil?.
I xpe, (xpeen)
xpet kabaal koom kab'lojuuj qeselch sik' wunaq,
qeselch li k'ichelaaj,
qeselch jun jun utiiw k'omolch jun ajtzoo' jwi'l.
Kwando (te) wi' jun nim rij chee',
ke sik' wunaq xmuq rib' chi rij jun nim rij chee'.
I xye' retal xqeejch man utiiw,
¡kwando tok man utiiw chi jnaaq,
xtzaq jch'ool man utiiw!.
Jwi'l tzaqoomch'olaal man utiiw kanjtzaqe' rajtzoo'.
Entonses xpe sik' wunaq kla' xq'ajw li b'ee,
xk'am b'i man ajtzoo'.
Xtaw chi richooch.
Iin xinta'ch' juun inportuun.
Che' re sik' anm.
¿Neen chiki' li?
Xche' sik' anm re.
Iin xintach' juun jun qati' rex.
Xche' re sik' anm peyor xawalq'aajch qe,
xawelq'aajch qe rik'il kristyaan,
laq b'ee tine' wi' ajtzoo' tachapch takamsaj
i chwe taya' chiqeoj awaas
chuch Dyos.
No si ri juun utiiw k'amownaqch qesélch,
laq b'ee iin xinmuq wib' chirij juun chee'.
¡Xintzaq jch'ool!.
I xkanjtzaqe' sik' ra sik' rajtzoo'
i xink'amch.
Iinalaq'ta' tanb'an.
Wen si jiloni' li,
entoons xen tijwá'xik sik' ajtzoo',
xtijtaq, xtijtaq baa laj kaab' q'iij,
lajrox q'iij ta' chiki' neen tijtij
che',
xe' chik sik' wunaq chik,
xe' chik sik' wunaq chik,
xqej chik laq b'ee, laq b'ee qesél b'ik,
xq'aax la jun niim k'ichelaaj chaq tril
che',
chaq tril qesélch juun ra k'isik',
qesélch juun ra k'isik'.
Entoons xiij re laj raanm,
k'omool xresaaj jpatb'a,
pwes xiij laj ránim.
Tanqasaaj na, tanqasaaj na inpat'b'aa,
tanye' li b'ee
¿abeer neen, abeer si kwando ra k'isik'
tijtij peent atz'aam ch'ool re tinya' re?.
Che' re laj ránim.
Re xresaj jpatb'aa xkanjye' li b'ee
xijmuqe' rib' chralaaj juun chee',
xejmuqe' rib' chrelaaj juun chee'.
Xpe sik', pe sik', sik' sik' wunaq
xejmuqe' rib' chrelaaj juun chee'.
Kwando xil ra k'isik' qeseel ch'opiin ra k'isik' qeseelch.
xpee xijtek'e' jpaam man jpat'b'aa sik' wunaq,
jtek'e' jpaam patb'aa sik' wunaq.
Xril koow jpatb'aa sik' wunaq
i xchuluun xilij jpatb'aa ra wunaq.
Entoones xiij sik' wunaq,
xiij sik' wunaq ke.
Aay mat xinya' na inpetb'aa re man k'isik'
xaq xkanchulaaj man inpatb'aa
¿Neen moo tajkoj chik b'ik?
Iin inb'e na li juun tilmiit,
Che' sik' wunaq.
Kwando chaq li xkajne' ra k'isik',
xch'ejej ra k'isik',
xe' chik li wataal,
xe' chik li k'ichelaaj,
xjaaw b'ik, jaaw b'ik.
Entonses xinb'ona' tewile' chik sik wunaq.
Chaq tril nojsol jpatb'aa solo chaq chi pwaq nojsel.
Entoons kla' xuker sik' wunaq,
xuker sik' wunaq,
xuker xtaa re Dyos.
K'omo re sik' ka'n in sweerte,
inportuun niri.
Che' re sik' wunaq,
xuker kla' xq'aj b'ik rik'il rixóqil.
Kwando xtaaw chi richooch, xiij,
xiij re rixóqil.
Iin juun insweerte,
inportuun xintaaw,
ra k'isik' intantzaq jch'ool tanb'ij iin,
xinya' inpatb'aa,
chi nch'ol iin
atz'aam tanye' re.
Xpe re xijtek'ee jpaam inpatb'aa,
xch'ejejch xqejch,
xijtek'ee' inpatb'aa, chaq twiil iin
xk'oner xilij inpatb'aa.
Xinb'ij iin jchul xen
i pwaq xkanjye' xilij inpatb'aa,
iil inpuuch ri bee. Che'. Entoons talbes ri aportuuni' li,
ma tz'eet, tz'eet ta'iij, k'omoo re Dyos.
I si we xawelq'aj qe awaas chuch Dyos.
Che' chwe'in dyunabes.
Lo ke xen entonses xiij re sik' anm.
¿Peer neen tiqa'an oom?
si ra pwaq ri xkanjye' ra k'isik' chi qe.
Xe' taq li li kayb'il
i xe' chi jloq'iik ruuq sik' rixóqil,
jq'unikaq,
juntiir lo ke tikoj taq laj richochaq.
I xen jwá'x richooch juntiir.
Xloq' nik'ij kwa'y,
juntiir qleen re juntiir.
Xen jwa'x richooch (jmaal) juntiir.
i peechi rixóqil.
Entonses xril chik maq rech'elxik.
¿I neen mood man kristyaan li xb'it rib'?.
Ooj ojchakun laq'aab'
i wi' besees b'esel q'iij ojqeejch li chaak
i ta' qleen qe ta' nada.
I re ya xloq'a' jkwa'y,
xloq'a' juntiir.
Xena' jwa'x richooch,
ya wi' chaq juntiir qleen re.
¿Inchak ta' ka' chaak la jaa qe tiwa'x?.
Xo'laqb'ee qe tjoliin.
Che' taq re.
I ooj chaak tiqa'an
i ta' ojkwin.
Che' taq,
lo ke xen taq,
xtz'onaaj taq re,
che',
xtz'onaaj taq re sik' wunaq.
¿Nemoo xab'an?
¿xab'it awib'
o alaq' xa'an?
o ¿neen neen xak'ayeej?
Che' taq re,
No iin wi' inportuun xinta'w,
koom ataq ta'an tawila'tiqan,
iin ta' inchakuun
i ta'an taq burlaar inwich,
ta'an taq k'ex chwee,
aasta inawile' taq iin li uuq,
li ma k'ixb'eel ta'n
porke li uuq inwer.
Che' re maq kristyaan,
xok taq chijtze'j sik' wunaq
¿Peer nemood b'an juun toq'ob' chi qe
b'iij chi qe ne mo xa'an?.
Para ke xab'it ayb',
xa'an awichooch,
xaloq' awákix
juntiir akwa'y,
wi' chaq ruuq awxóqil,
aq'uniik juntiir.
Iin tanyool chawe,
koom iin insweerte
o aaber neen inb'aniik,
ri li Dyos
o aaber sweerte inportuun
xesaajch.
Nab'ee bweelt
juun juun utiiw xinmaaj rajtzoo' xijtij
i laj kaab' q'iij chik xinb'ek
i b'eselkin li k'ichelaaj,
xinq'ax li k'ichelaaj chaq twil ra k'isik' qeselch
i tanye' inpatb'aa re tijteek',
peent li kwando tijtek' inpatb'aa
¡Tanchap!
tanche' laj wanm iin.
Jilon ta' li xeel.
Xche' sik' wunaq.
¿Nemoo xa'an chik?.
Komoo xk'onoor,
xchulaaj inpatb'aa
i pwaq xkanjye'.
I jilon li xinb'it wi'b'.
Iin xaq li tanb'iij chawe,
lo ke lo ke xye'sáj chwe iin.
Entoons xiij man wunaq.
¿Tye'sáji' chwe'in
si iin tanb'an we in?
Che' man juun re che'.
Ta' modoo tanb'ij chawe
aan kita' ta'an,
si aat tawile' aan
si ta' ta'an,
si ta' ta'an, pe awetzel chwe,
inbidyoso
che' tene' chwe,
mojor b'an aprobaar
ab'eer neen tye'sáj chawe aat.
Che' re che'.
Toos inb'e na.
Che' re,
xpe re
che',
kabaal kab'lojuuj mismoo,
xpe re
che'
xijye' jpatb'aa,
xijye' jpatb'aa ¿lamaas, lamaas?
Taal luwaar jilon li,
jilon li ta'an.
Che' re,
Bween.
Xpe re xresaaj jpatb'aa,
xijye' chik jpatb'aa.
¡Kwando chaq tijtaw!
meer kab'lojuuj
che'.
Tijiniij k'ichelaaj qeselch.
¡Ya xpeti'n, ya xpeti'n!.
Entoon ya wi' chaq insuweerte.
Tijiniin xpet,
che'.
Kwaand kabaal
kwando tijiniin xpet,
che',
tijiniin
etqe, b'uq'ch chi chee' qeselch
che'.
Chaq tril ke juun nimlaaj kumetz xelch
che',
xeel juun nimlaaj kumetz chi rij
che'.
Entoons jwi'l tzaqom ch'olaal
mejor xe' chi richooch
xe' jb'ij
che'.
Ke estoo juntiir li
¿Neen chak aat,
nemoo xab'an aat?.
Ke kumetz k'u'ta' xeel chawij,
i iin juun nimlaaj kumetz xeel chwij.
Che' re.
Sabeer talbees ta' kuxteel Dyos awi'l,
pi we iin Dyos tankuxtaaj,
i Dyos xa' chwe.
Che' sik' wunaq re.
Peer ta'an chi na aprobaar
¿abeer neen tqeej chinwch?
Che',
li tijya' taq na chwe
che'.
Xpe na laj kaab' q'iij
xe' chik juntiir,
xijye' chik jpatb'aa.
Tijiniin xqeej chik laj kab'lojuuj chik
che'.
¡Kwando xpe man kumetz!
che',
xijye' sutaaj rib' xilij jpetb'aa
che',
xkanjye' jsaqmolb' xilij
che'.
Xkanjye' saqmolb' xilij man patb'aa.
Xpe re
che'.
Xk'amch maq saqmolb'
che',
xk'am maq saqmolb'
xu' laj richooch,
xen juun jkojoon
i xya' maq saqmolb' xilij
che'.
Ri inpwaqi' ri,
saqmolb' xya' taq chwe,
trena' bolbeer pwaq li.
Che',
i xpe kwaand xejb'ij re sik' wunaq.
In saqmolb' xye'saaj chwe.
A, aat atilw
koom kada kyeen rik'il jsuweerte.
Che' sik' wunaq re.
Si pwes.
Xpe sik' wunaq
maas xen chik qleen re.
I re koom wi'l jtz'i'aal re pwaq
i xan jkojon.
Li inpwaqi'n.
Kwando xeel uxiib' q'iij,
xeel uxiib' q'iij
che'.
Maq saqmolb' ke xa' li kajon
kumetz xen bolber.
Kumetz xen bolber,
xen kumetz juntiir chaq, chaq ch'aaw maq kumetz la jaa
che'.
I xen wunaq sipoj rqan,
sipoj juntiir, sipoj
che'.
Juntiir xyajer juun q'aaq'
xpe chi rij.
I koom yaaji' tirile' man kojoon.
Wi' chaq inpwaq tinkunaaj wib'.
Che',
chaq tril maq kumetz
che'.
Entoons sik'iij kristyaan
¿Neen chek juun kristyaan li?.
Xe'saj qleen re
i iin no
iil lo ke xye'sáj chwe in,
kumetz ye'sáj chwe.
Lo ke jsuweerte juun kristyan,
juun meb'a' laj kristyaan,
ta' tarayaaj taq por ke awaasi'.
Iil lo ke xye'sáj chwe iin,
jwi'l intz'i'al re pwaq,
kumetz xye'sáj laj wichooch.
Che',
i xaq li xkanjb'ij re kristyaan
xkaam kristyaan.
Porke xrayeej jwiich sik' meb'a' laj wunaq.
Entoons ri li tanb'ij,
ta' tzii tirayej lo ke wi' re kristyaan,
nemood re tichakuun juun
i retami' li Dyos neen tren chib' juun.
Dyosi' tya'w re juun.
Ji'n.
K'omoo chawe
Anastasyo re man etámb'il ri.
byen qaaj Leandro loq' chaq atch'aw tqa'an grabar atziij ayolij. Lajorii tinb'iij jurel inyolj,
ri' jb'iij re lwaar la Lagunita.
Jb'iij re lwaar la Lagunita,
tib'j taq ójr qaqaaj qachuuch,
jb'iij li sib'ooy.
I ri' k'uli,
ójor taq tziij kita' jaa,
ra kiib' uxib' jaa qe wi'.
Juun jaa jb'iij
Keel Tooj,
jun chik jb'iij Xwaan Yaat,
Ri' k'uli
kita' k'ii taq
taq ra jaa
wi' jli li li sib'ooy.
Jb'iij li sib'ooy
jwi'l qe taq ra woron wi' kla',
pur riliik b'ik sib'ooy.
Ri' k'uli xij taq ójr qamaam qatiit'
re xkan jkoje' taq jb'iij
ra uleew li sib'ooy.
I rik'u chi li
wi' chi' ju jun taq re k'otob',
wi' chiki' taq re k'otob',
Kita' ticheqejek li sáq'j,
kiib' taq ra k'otob'
juun re tijtij ja' wákx
i re ch'ojniik,
I juun chik wi' raalaj jura chaj.
Ra k'aslik ja',
i ri' li tijtij qawinaaq
li sib'ooy.
Rik'u li tijb'iij taq
ri ójr taq qamaam qatiit'
re li sib'ooy.
Xkan k'u li
jb'iij ra uleew
li sib'ooy.
Wi' jure táq'j
seb'laj qus riliik,
rex taq k'iim wi' xilj,
re awaj seb'laj qus.
Rik'u li xkan jb'iij taq
ójr taq qawinaaq,
re ra uleew li sib'ooy.
Chusiil
xk'ex taq chik jb'iij,
Xkajkoje' taq jb'iij
la laguniit.
Jwi'l chiki' li
taq ra k'otob'.
Xkaj koje' taq jb'iij ra uleew
la Laguniit,
lajori ri' li xkan jeqaroq jb'iij.
Si no ójr taq qamaam qatiit'
jb'iij li sib'ooy,
ri' li xkajb'ij taq
re qa qawi'naaq,
lajori xkaj koje' taq jb'iij re lugar
li Laguniit,
per lajori qawinaaq xk'yantqa'n.
I a kwand xk'yan qawinaaq,
lajori xkoj taq karretera chaq' jchii' ra ra uleew,
i lajori xchupa'teqa' jwiich taq ra k'otob',
ya xmuqa'teqa'n,
ya xna'teqa' kaamp re.
Lajori rechaq te'etz'an qawinaaq re peloot.
I xya'teqa' Eskweel chi jchi'
wi' chaq Eskweel,
wi chaq Eskweel chijchí jchi ra táq'aj
i ya wi' chaq ra ra q'ab'tziij chi jnaqaaj.
I ya xsutájtaqa' riij la' jaa.
Lajori seb'laj k'ichaq qawinaaq,
i jli la laguniit,
seb'laj wi' naa,
seb'laj k'ii tch'aw taq
laj qayolj ajtilmiit.
Ri k'u lijori
xk'iyani' jwiich qawinaaq,
i ri k'u li lajori
ya xpaxini' jwiich qawinaaq,
jli la Laguniit,
i ri' li qas pur qatilmiit taqa'n,
ajkojol na ritz'iqaq jwiilaq
re re qachuuch i qaqaaj,
ri' li ta ta' chupul jwiich ritz'iqaq
qawinaaq jli la laguniit.
Kla' lim seb'laj tichokon k'u li
jun ajtijonel re qawinaaq kla' li,
por ke ri' li re tb'itsaj jwich qayolj.
Mat tchup qayólj,
xaq tqakoj jq'iij.
Ri' k'uli jb'itiik jtziij,
ójr taq qaqaaj qachuuch
xkan jb'ij taq chqe.
Lajori jli la laguniita,
seb'laj taq qus laj taq tiko'n tran,
ya chaq ran galaan taq kinaq',
tresaj qawinaaq
i galaan taq ab'iix
tresaj taq,
qawinaaq jli la laguniit.
Rik'u li
ri ójr taq tziij,
wi' uleew
ta' tikil jwi'laq,
ójr taq qamaam qatiit'.
Per kom lajori
xk'iyaani' qawinaaq,
lajori galaan taq tiko'n t'eel jili la laguniit,
seb'laj qus taq qleen t'eel,
ya chaq tijtiik taq kapee.
Tijtik taq ab'iix,
tijtik taq kinaq'
tijtik taq pix,
jnojeel tiko'n tijtik taq qawinaaq.
rik'uli seb'laj qus riliik.
Xtik taq ajiij,
tijtik taq wákx,
tijtik taq kwa'y,
xtik taq ek',
xtik kirneer.
Ri' k'uli lajori
seb'laj siq'iil riliik,
ójr taq tziij seb'laj chee',
galaan taq kutz'i'j,
galaan taq woron,
per kita' qleen titijow re,
pero lajori
xpe qawinaaq ya xqesajteqa' chee',
lajori sol chaq tiko'n tren taq,
kom xpaxi' jwiich qawinaaq.
Ri k'uli xkan jye' taq
ójr taq qamaam qatiit'.
Re re relk'waalaq
re rijmamaq
re ójr taq tziij.
Lajorii xk'iyaani'
jaa lajori seb'laj k'ii jaa chaq,
lajori ya seb'laj siq'iil chaq riliik,
ya xk'exmaji'n.
Ya qa,
ya seb'laj k'iichaq jaa,
ya jun nim laj tilmiit,
yamer yamer riliik b'ik tilmiit chaq,
kom ya chaq ok ch'iich'.
Ya wi' chaq seb'laj k'aay
tren taq qawinaaq,
ri k'ulii
i a lajori galaan taq kinaq'
tresaj taq re k'aay,
ya te ok chaq ch'iich' chi jk'amiik,
ri k'uli qawinaaq
xk'aastaji' jwiichaq,
qawinaaq jli la Laguniit.
Ri k'uli xkan jtike' taq
ójr taq qamaam qatiit'
re jb'iij li sib'ooy.
Tra woron lajori xchupi jwiich,
ta' chi' tkeneyik.
Por ke qawinaaq
xchakuj taq b'ik,
ya xtika'taqa' tiko'n chuch taq ra uleew.
Ri k'uli
xkan jtike' taq
re qamaam qatiit',
lajori jalan chiki' riliik li sib'ooy.
¿Qaj Leandro
i ma ri' ta'k'u li
re re ixnakat tijb'iij qaqaaj qachuuch
ójr taq tziij? ¿ma ritak'u li riliik sib'ooy tab'iij? Taq reweron jb'iij ixnakat,
i ójr taq qamaam qatiit'
tijtija' taq tra woron,
seb'laj jk'exwach sib'ooy,
seb'laj ki' rúxb',
taq ra woron li.
I ri' k'u li
tiqamaam qatiit' tijtija'teqa'n.
Kom ri k'u li
kom seb'laj sol ri' woron li,
sol ri' li te'elch.
Ri' k'u li
ójr taq qamaam qatiit'
ta' tijloq' taq sib'ooy.
No ke ri' tra axnakat tij tij taq,
ri' li tren taq qamaam qatiit'.
I seb'laj kirneer rik'ilaq
kom jamali' lwaar,
seb'laj kirneer rik'ilaq
tijyuq'aj taq
seb'laj siq'iil riliik,
wi' seb'laj awaj rik'ilaq.
Wi' seb'laj ek',
ójr taq tziij kita' tq'aax yajeel re ek',
seb'laj k'ii
seb'laj k'ii ri' rak'aq,
seb'laj tiki'kot ranmaq qawinaaq,
seb'laj wákx tikil jwi'laq,
tikil kwa'y jwi'laq,
jamali' lamaas tijye' taq
ójr taq qawinaaq.
Ri k'u li lajori ta' chiki' looq'
por ke ya xlatz'abi'n.
Ta' chiki' lamaas tye'sájw taq
ral awaaj.
Ta' chiki' tijtik ek',
lajori ta' chiki' tyo'r taq,
mas yajeel tq'ax ya xk'exmaji'n,
lajori raj qawinaaq,
rajaq tijtij taq ti'niik,
sol chaq loq'om chaq juntiir.
Jii' ta' ójr taq tziij,
tiqe jtik taq jwiich loq'laj tiko'n,
re kanal jwi'l ajaaw.
¿Don Leandro?
i neen b'ij ri nen tab'ij aat
re man tiko'n re man poni?
Re man poni,
re li seb'laj tijya' pwaaq,
man poni
seb'laj qus,
per kom ooj kita' ooj kwiin re,
kom kita' qapwaaq,
ri' li seb'laj qus laj tiko'n.
Nimaqi' rijiil.
Pero lajori ooj kita' ooj kwiin re,
xaq qawinaaq lamaas wi' tb'antaj taq.
Tijtik taq ri tiko'n lil
Jb'iij maq tra poni.
Per ooj ta' ojkwiin,
kom kita' re qapwaaq,
ooj qe natun chi rij.
Xaq qatiko'n ooj xaq tral ab'iix,
taq ra kinaq',
taq ra kapee.
Xaq li qatiko'n ooj
i kita' rijil,
i rik'u lamaas wi' nemaq rijiil
kita' ooj kwiin re.
Ójr taq tziij
wi' jura uleew jili jb'iij chimeel,
san pawlo baldiyo,
ójr taq wi' sesenta i sinko kabaderiiy k'iche'laaj,
i ri k'uli ójr taq tziij qawinaaq,
xwa'x taq jli chimeel.
Ri' k'u li
wi' jun anm,
tijin chi jyuq'iik tra jkirneer,
kabaal xelch nik'aj k'ooy
ralq'aj taq,
xchep taq
ra ra rik'laal
ralq'aj taq b'ik,
xe' chik sik' anm,
xe' jb'iij re richijil,
xíj toke' taq,
ta' chiki' xkwiin taq chij majiik.
Xijtoke' taq chik ní'j kristyaan chik
qawinaaq wunaq,
xi'jtoke' taq
ta' chiki' xta' taq ra ra ne',
xk'amtaqa' b'ik laq k'iche'laaj.
Ta' chi' xk'utun ra ne',
muk're' xkamk
o muk're' yo'lik rik'ilaq.
Baay ji k'uli chik,
jun q'iij chik xe' chik jun wunaq chik,
kontod sik' rixoqil,
xe' taq chij k'amiik sii',
ri' k'uli
kwand wi' taq chij k'amiik sii',
jun repent qe xelchich maq k'ooy chi rijaq,
xchapsaj xchapsaj sik' anm
i máj taq b'i siik' rixoqil.
I i sik' wunaq
ta' chi' xkwiin chij majiik sik' rixoqil.
Xijb'ij re ni'j kristyaan chik.
Xe' taq chi jtokiik laq k'iche'laaj,
kita' chiki' xta' taq.
Xok taq chij tokiik,
xjama' jq'iijaq chij tokiik sik' anm,
ta' chi' xta' taq sik' anm,
xe' laq k'iche'laaj
ri' k'u li xsach sik' anm.
Xkan,
ruk' jun q'iij chik,
wi' chi' ajwakatnel,
xe' taq chijtokiik ka'n laq k'iche'laaj.
Ri chaq b'esel taq,
ri chaq kabaal xi'jte' taq anm,
wi' ralaaj jun pek ab'aj,
i xiij taq,
xil anm b'esel ajwakténel
xelch jol,
xch'ab'eej
i xk'amtaqch,
ji'non li xkwin taq,
xkwin xpechiik
i xpew ajwakténel
xk'am taq b'i sik' anm,
xijye taq
rik'i richjil.
Per kita' chiki ritz'iiq
kita' chiki' ritz'iiq,
xk'isi ritz'iiq chi riij laq k'iche'laaj.
Antos rik'u xiij ra richijil:
¡ta' chiki' xatkwiin chi inkoliik!
Peer in xintija' inq'iij,
ta' chi' xinkwiin
tche' re sik' anm.
Antose lajori,
lajori nenk'u xatij li laq laq woron
laq k'iche'laaj
xche' re.
In cha' re xi' tintij jwiich taq re chee',
lo ke tijtij maq k'ooy.
Ri tijya' taq chweyin
tche' tzik' anm,
troq'b'ej riib' chi jyoliik,
seb'laj k'eex xe'jtije' laq k'iche'laaj.
I kta' ritz'iiq,
kita' jq'u',
kita' naad,
seb'laj teew,
tqej chun teew chi riij sik' anm.
Peer si
koom xkwin na xtaaw laj richooch.
Peer chi kiib' junaab' rik'i pajnij
xtaaw chi richooch sik' anm.
I wi' ya kwand xpet,
kanel xkan jye' kiib' tra rik'laal,
taq ra rik'laal taq ra k'ooyi'n.
Wi' chaq tra jee'aq
antos kla' li xkaj xkaj ye' tra ák'l,
ta' xk'amch por ke tra awajtqa'n.
Xkan jye' kiib' traa rik'laal sik' anm,
xkan jye'
per tral awajtaqa'n,
k'ooytqa'n.
Jii' qe noon li xkan xkan jye' tral ák'l,
mejor rik'aan qe xpet
i xtaaw rik'i richijil.
Xook chijyoliik li,
lo ke neen k'ex xq'asaaj,
seb'laj xkuy wi'jaal,
xkuy cheqejchi',
xkuy teew,
xkuy jab' laq k'iche'laaj.
Kom nimaq taq k'iche'laaj
wi' seb'laj utiiw,
wi' seb'laj koj,
wi' seb'laj b'alom,
wi' seb'laj b'aatz' laq k'iche'laaj.
Seb'laj tzaqb'chool laq k'iche'laaj,
i sik' anm
chapeel jwiil maq k'ooy.
Chajal jwi'laq,
re raj tpe cherchooch,
ta' chi' tkwiin
kom chajali' jwi'laq,
seb'laj k'i k'ooy
chajal jwi'laq,
ri' k'uli kom nimaq taq k'iche'laaj,
ta' jk'isiik loq'laj k'iche'laaj,
nimaq nimaq chee'
tzab'ch'ol okeem laq chee'.
Per rik'uchiki' lajori ya xk'isi' alg k'iche'laaj,
kom ya qawinaaq xtzaqatqa' b'i k'iche'laaj,
lajori ta' chiki' qas mas nim loq'laj k'iche'laaj,
kom ya qawinaaq xchakujtaqa'n,
xtika'teqa'n
xtika'teqa ab'iix.
Xtika'teqa saqwech,
xtika'teqa' juntiir taq ra qleen titijsaj,
ya lajori xtika'teqa awaaj.
Ya xjamini'n
ya xsaqab'i' loq'laj k'iche'laaj.
Jii' ta' ójr,
seb'laj ka'n tb'en taq chijaq jaa.
Chijnaqaaj qawinaaq,
kom seb'laj q'uqum k'iche'laaj,
ri k'u lajori algchaq jun kiitz,
kom ya xjamini'n.
Ri k'uli
xq'asaj taq ójr taq qawinaaq,
jali chimeel.
I kla' li Chimeel
wi' jun seb'laj qus laj uleew,
jun seb'laj tiko'n tran.
Galan taq ichaj tran,
seb'laj qus riliik ichaaj
saqwech,
i juntiir taq ra qleen
tijtiik taq,
juntiir tik'isi' chuchaq.
Kita' tijta' chuun,
seb'laj qus riliik,
i ya lajori
ya xt'omajtaqa'n,
por ke ya chaq ok ch'iich' rik'ilaq,
jili jali la jlwgraq.
Ya chaq b'i k'amsaj
tra jtiko'naq,
lo ke tijtik taq,
ta chi tij tij taq k'ex
chi jk'ayéjk.
Por ke ya tawteqa' ch'iich'
chij chi jk'amiik'
qleen rechaq,
lo ke tijtik taq kla'.
Wi' jun qus laj utziil
re qawinaaq.
Por ke seb'laj rex taq woron,
galan taq kirneer tikil jwi'laq,
galan taq wákix,
galan taq kwa'y
wi' rik'i qawinaaq.
Kom rex taq uleew,
ri k'uli seb'laj qus laj uleew
rik'ilaq qawinaaq chimeel.
laguna dant,
san pawl baldiiy,
seb'laj taq rex taq uleew
kita' ticheqej laq sa'j,
seb'laj qus trik'aaj taq re wákix,
taq ra kwa'y
kom wi' nen tijtij taq.
Rex taq juyub',
rex taq uleew,
wi' jili li chimeel.
Ajrik'u lajori
wi' jun q'iij
xk'iis na jaa,
ta' chi' jaa kla',
xan nimaq taq weron,
xan nimaq
ri ta' chiki' tk'ulun qawinaaq kla'.
Xuqtaj taqch,
kita chiki,
ta chiki' nen titikow jwiich
loq'laj uleew.
Per ajri' lajori
ya xtawchiki' qawinaaq la jlwraq.
Ya lajori chaq ki'kot ranmaq,
ya xk'exmáj chiki' loq'laj lwaar,
ya wi chaq nen tchakun re.
Ya xk'iyáni' jaa ya, i kla' seb'laj xkwin taq
chij tikiik seb'laj awaj,
kom wi' latwax taq,
seb'laj xpoq'saj taq awaj,
aaq,
ek'
juntiir.
Kla' ta' tq'aax yajeel re ek',
kom joron taq uleew.
Ri k'uli kwand qawinaaq
ta tijtij taq k'ex,
kom sii'
naqaaj qe sii',
i wi' raj ja'aq naqaaj,
qawinaaq kla'
wi'teqa' li jun seb'laj qus laj uleew.
Jun seb'laj qus laj lwaar,
kita' tijtij taq k'ex
re jsii'aq
ni re jja'aq.
Ween seb'laj galaan taq tiko'n tran
re re loq'laj uleew kla',
jili chimeel
i san pawlo baldiyo.
Ri' li lajori
ya ya xk'exmaji' loq'laj lwaar,
ri' k'uli kla'i' qast'elwch' ichaaj,
kla'i' qas t'elwich' saqwech,
kla'i' qas t'élwich' kirneer re k'aay.
Kla' t'elch wákix re k'aay
i kla' tik'ayeej taq kwa'y.
qawinaaq kla',
ya lajori wi chaq ra jpwaqaq,
jwi'l qe trajtiko'naq
b'anol jwi'laq,
ya quschaq lawi' taq,
i ya lajori qawinaaq jali chimeel
san pawlo baldiyo.
¿Ee don Leandro
i lajori jili chimeel,
ajwina k'ooy o ta' chiki'n?
Ajtikaneyna,
ajtekaney na
taq ra k'ooy,
laq'aab' tich'aw taq,
pche'tene' jtayiik wákix
tch'aw taq,
laq laq laq k'iche'laaj,
ajwina taq ra k'ooy
i ajwina taq ra b'aatz'.
Ajwi taq na
tqejtaqach laq ta'j,
tqejtaqach,
jun jun laq ta'j
kwand tran sáj,
tqejtaqach
i kwand ti'oq' taq ra b'aatz'
jab' tpet b'esel q'iij.
Ri' li
tkwintaqa' chij sik'ij jab'
taq ra b'aatz',
ri' li seb'laj qus
trik'aaj loq'laj k'iche'laaj.
Kom nime taq k'iche'laaj
la' witaqw. Si xoq' taq ra b'aatz'
ri li jab' tipe b'esel q'iij.
Ri' li.
taq rel awaj li
wi' ral santilaq,
seb'laj tirik'ajtaqa kwand tipe jab'.
¿I nenk'u rilik ra jun k'ooy
pech jun b'aatz',
lamaas wi' jk'eb'ilil?
Ra k'ooy
ra nuch' na,
i ri' jun b'aatz'
nim na junkiitz na,
nim na
per riliikaq yamer nik',
xaq nim na jun kiitz man b'aatz',
per riijaq nik' qe,
q'eq riij man b'aatz'
i q'eq riji' ra k'ooy
chaal na ra kiitz,
i ra b'aatz' nimaq na,
ri' li jk'eb'eliil.
Per tinatun taq nik' qe,
pur tinatun taq kistyaan.
Wi' jq'ab'aq,
wi' juntiir,
i si i si sil taq
jun wunaq b'esel,
tij koja'
tijt'oja'teqa ab'aj
o chi chee',
tijkojateqa chee'.
K'a'ntaqa taq ral awaj li,
k'a'nteqa'n tijtuqa' rib'aq,
ta tijye' rib'aq chi kamiik.
Re li si xjutun jun rik'ilaq
trotajtaqa'n chi chee'
o chi ab'aj.
Rik'u li kom k'iteqa'n wi ra jchoq'b'aq.
Tijkola' rib'aq,
ta' tijye' rib'aq tib'ansaj k'ex rechaq.
Taq ral awaj li,
tra li wi' raj nik' qe rik'i ra jpensaraq,
ta' tijye' riib'aq chij b'anik k'ex.
ri k'u li
taq ra awaj li,
ta' ta' perjwis tran taq.
Kita'
kita'
qleen tran taq,
xaq nika' li
kwand nen tijta' taq,
tijk'ama'taqa' b'ik.
Pero rik'u li lajori ta' chiki', ta' chiki' ya ya xjjutúntaqa b'i naj.
¿I niri nen b'iij re chipaj kita' chiki' xawil taq jwich k'ooy?
¿re jun wunaq ka'wunaq junab' lajori?
Xqila' jwiich jun
xqila' jwiich jura b'aatz',
xqejch kla',
kond tiqatik ab'iix re sáj,
ojtijiin li chaak
xqil xqejch jura b'aatz'.
Seb'laj qus riliik,
i xe' nii'j tz'i' xq'atij taq,
xojb'e ooj xqachep ra b'aatz'.
Seb'laj qus rilik,
xaq xpe chik jun qawinaaq
xkamsaaj chqáwch.
Si no tqab'iij ooj teqak'asb'a'i'n,
seb'laj qus riliik ra b'aatz'.
Xaq lamaas wi' ta' xqejtaqch
ri' taq ra k'ooy,
peer jun b'aatz' xqeji'ch
rik'aan xqeejch laq ta'q'j xqeejch.
Laq laq chaak,
i komo ooj k'ii,
kla' k'ii qawinaaq tichakun taq,
sutaj taq riij i kla' xchap taq ra b'aatz'.
I xpe chik jun chik xkamsaaj,
ajri' raj uxiib' junaab' lajori.
Kond kond xqeejch ra b'aatz' kla' li,
jwert xk'amta b'i li li chipaaj.
Xqesaj taq b'i li komunidad,
seb'laj kristyan xputz rib'aq chi ri chi riliik.
Seb'laj qus rilik ra ra ka'n.
Xil rile' taq
kom ta' tich'eb'saj jwiich,
qawinaaq ta' tijch'eb' taq jwiich taq ra ka'n li
re k'iche'laaj. Peer kond xqeej re jun li,
ri k'uli xqa xqach'eb' jwiich,
i wi' jun q'iij xqej jun utiiw.
Xyu'jk'ame' jun ek',
baay ri k'u li kond xk'am b'i jun ek',
entose ri k'u li xtaaw jun q'iij,
xtaw kwand xwiilin,
xwila' in li
kwand xroq xk'am b'i jun ek'.
kwand xqejch,
xim taq tz'i' chi riij,
i xinkwini' xinkamsaaj jun utiiw.
Ri k'u li
jun qus laj kúmb'li'n
loq'laj utiiw.
Pork wi' jun qawinaaq yaaj,
tijye kamik re
i xtij b'aqiil ra utiiw,
rik'i li xtzib'i'n,
lajori jun galaan anm chaq,
kom rik'i li xtij
ra jb'aqiil ra utiiw.
Seb'laj qus xan re
tzik' anm,
sino tikami'n,
solo tiye' kamiik re.
Per lajori seb'laj quschaq,
ri' li jun qus laj kúmb'li'n,
b'aqiil ra utiiw.
¿Jurub' junaab' jkamsájk utiiw awi'l lajori don Leandro?
Ajri' joob' junaab' lajori,
joob' junaab' lajori
xqej jun utiiw
jri laj laj qalúwr chipaj,
i kla' li xinkwini' xinkamsaaj
kom wi' galan taq tz'i' wik'il.
Roqtaaj taq
xchap taq,
kla' li xqakamsaaj jun utiiw,
ajri' joob' junaab' lajori.
¿I nen b'ij ri re
mm i lajori ta' chi' mas utiiw niri o ajwi na?
Lajori jujun chaq tiqejtách,
jujun chaq tiqejtaqch,
per ajri' kiti lajori,
ajri' kiti waqiib' junaab' lajori
wi seb'laj aaq,
chi laq k'iiche'
lamaas tijtik taq ab'iix qawinaaq.
I kom iin wi' bwen taq tz'i' wik'il,
inb'ek tib'i woqtaaj,
rika' li xinkola' qawinaaq re rab'xaq.
Pook k'ii aaq xinkamsaaj,
xinkamsaaji' raj jun dosyentos raqan aaq.
Seb'laj k'ii xinkamsaaj
i xinkamsaaji' taq ra keej,
k'ii xinkamsaaj tambyen,
ri k'u li xinch'eb' jwiich taq ra ka'n re k'iche'laaj.
Xin xin xin ch'eb' jwiich
xinkamsaji' maq tra Mapach,
xinkamsaji' maq tra Siis,
xinkamsaji' maq tra ib'ooy,
xinkamsaji' maq tra juuch',
juntiir.
Xinkamsaji' maq tra Yaak,
ri k'u li xincheb' jwiich taq ra ka'n re k'iche'laaj.
I xinkamsaji' taq ra leonsyo,
juntiir ri' li
xincheb' jwiich,
re tra ka'n re k'iche'laaj,
ajri'tik ti joob' o waqib' junaab' lajori.
Re xi seb'laj ka'n tqej taqch,
i kom wi' galan taq tz'i' wik'il,
ri' li xqakamsaj taq,
i ri li xincheb' jwiich
taq ra ka'n re k'iche'laaj.
Re ójr seb'laj ka'n,
per ya lajori ta'chiki'n,
ya xnajtintaqa' b'i
taq ra ka'n.
Ya kom ya xjamaari'n
ya xtika'teqa' qawinaaq,
yaxnajtini' tra ka'n,
ójr taq tziij
seb'laj taq ra ka'n ti tqej taqch.
Tyu' tyu'ye' rib'aq laq ta'j.
¿Ee don Leandro
i nen chak lajori ta' chi' mas ajij niri chipaaj?
Lajori qik'il oj chipaaj,
kita'chiki' ajiij,
kom kita'chiki' sii',
seb'laj k'ex chaq jk'amiik qasii',
oj ójr ójr naqaaj qe sii',
seb'laj ajiij,
peer loq'laj ajiij,
xk'is b'i juntiir taq ra chee'.
Lajori
b'i' qak'amech' qasii' est b'aaq witz,
lajori
nik'aj q'iij b'i qak'omech' jura iqa'n sii'.
Seb'laj naj chaq,
ta' chi' ojkwiin chi jtzakiik kaab'.
Por es lajori
ta' chi ta' chiki' tiqatik ajiij,
lajori xichaq tiqatik kinaq',
ri' li ojt'o' rakiitz
i teqatik tra qab'ix.
Xaq li tra qatiko'n,
taq ra kapee,
kom ta'chi ta' sii' tijk'am,
ri k'u li i lajor qe t'eelch.
Ri qe li
kla' tqat'o' qiib' lajori,
xaq li qatiko'n,
ta' chiki' jun tiko'n chik tqab'an.
Rii wi',
wi' neen pone tijtik taq qawinaaq,
per seb'laj nim laj pwaq tijk'am b'ik.
Ta' chiki' ojkwiin chi jtikiik ooj,
oj latuun qe chi riij
kom kita' ra qapwaaq,
ri' tos ta' ojkwiin chi jtikiik li
loq'laj tiko'n li nimaq rejiil,
re loq'laj q'iij,
xaq re tra qakinaq',
ab'iix,
kinaq' i kapee,
xaq li qatiko'n jli Chipaaj.
Ya xk'isi' ajiij,
ta' chiki' ajiij,
ta' chiki',
ta' chiki',
ta' chiki'
ta' chiki' makin,
re tij ke'j.
Ta' chiki' naad lajori,
ta' chiki' nii juun,
tos lajori ta' chiki' tiqil jwiich ajiij.
Sol loq'om taq kaab' chaq tqab'an lajori.
¿Ee mm nen b'iij ri mm,
don Leandro i mm,
ójr taq tziij
ajwichni' tab'iix loq'laj mundo ri chi chiko,
b'anik li ójr ajwiichni' lajori?
Ajwiichi'n,
lajori galaan taq ab'iix tran jali chichiik,
rex kla',
rex uleew wi' xe' loom,
kla' li galaan taq ab'iix tran.
Oj teqatik la' jno enero
i tijkuya' sá'j.
Tq'aax juntiir sá'j chi riij,
est tijkuya' tijch jab',
i ri' li nab'e taq ab'iix,
kla' li t'elch nab'e taq k'ux,
kla' qe li tqat'o' qiib',
ajruk' re' teqatik chik re q'alaj chik.
Peer ya jari ikim chik,
est tiqilb'eej na jab'.
I jali ajsik tijkuya' sá'j loq'laj ab'iix,
i kla' li seb'laj siq'il riliik,
loq'laj ab'iix,
kla' sii ajrexi' uleew lajori.
¿Ajwóni' ajtilmiit tiyu' taq chi tikonánik?
Ajwina taq ra jujun ajtilmiit
tpe taq chi jtikiik,
peer tra jujun chik chaq,
ya xkani' jk'ayejteqa' jnimaal ruleewaq juntiir,
lajori taq e jujun chaq aj ajtilmiit tpe taq
chi jtikiik jali chi chiik.
Ri' li kom ya mas xnajtiin,
naj rechaq b'ijne' raj tiko'naq,
xkani' jk'ayéjteqa'n,
peer galan taq uleew.
Rex taq uleew kla' li.
Kla' tqesaj qakinaaq' re sa'j,
tiqatik re sá'j
tijya' re qasemiya re q'alaaj.
Kla' li,
kla' qe li kub'uul qach'ool,
i kla' qe li oj wínw,
qetami' ke qaw quk'a' rechi' ronojeel q'iij.
Ri' li ta' tatran palt chqe,
tos rik'u li,
kla' tqat'ow qiib' re qaw quk'a'
re nojeel q'iij.
mm iin kita' qas tanye' kwenta re
lamaas k'u tpew ja' re qakumunidad,
po ke twil in wi' galaan ja'
la' maq chorro,
lamaas k'u b'i ame' taqw li.
Qaja' ri'
t'iqame' li ojo de agua,
peer jpaarti' chikaman,
naji' petz el loq'laj ja'.
I kita' qas titaaw qik'il,
chi tye',
peer wi',
lajor ta' chiki' k'ex tiqatij re qaja',
ya xi' jun wunaq uxiib' jyu'iik
jtawiik qaja' chiqchooch.
Sino ójr taq tziij,
seb'laj k'ex teqatij re qaja',
wi' qaja' peer est li swaan ikim,
i seb'laj k'ex tiqatij chi jk'amiik,
inkesey kosolkoj le chaak
b'i qame' na qaja' le swaan.
Pel lajori kom xtawi' qaja',
seb'laj oj ki'kot
ya wi' chaq qaja' chiqchooch.
Peer naji' petzelw,
i seb'laj loq'ani' li
loq'laj ja' jwi'l jwi'l juntiir qawinaaq chipaaj.
re amm i si we tcheqej ja' kla,
re lamaas re part re chikamaan
lamaas ti ame' taq ja' chik?
Si wi' wi' bes teb'e loq'laj ja',
ooj b'i qak'amech' li swaan ikim,
ajruk're' tekuxtaj b'i jq'iij loq'laj swaan qawiil,
kwand si xan k'ex loq'laj ja',
tos ojb'e le pa le pajaa
ojche' re,
le swaan kla' b'i qak'amech' qa qaja'.
Kla' li
k'aslik ja'i'n.
Ta' tik'iis xaq naj jb'elájk che qe,
kond lajori k'omo re ajaw wi' ja' chiqchooch.
wi jun jtakiil tziij,
titaaw la jqatilmiit,
wi jun wunaq xta' jura ja'
rajsiik b'i chi chiik,
¿tz'et k'u li
o tiq jb'ij taq?
Wi' jura ja' rajsiik chi chiik
per ta' e nim
ra kiitz qe.
Ri k'u li xijk'amech' taq qech'elxiik aj le laguniit,
lajori xtaawi' ra ja' li chirchoochaq,
peer re qe kita' k'ii,
ta' ta' k'ii jaa tran,
ta' ra niim,
ta' ejchóq'b' ra ja'.
Ri' k'u li xoj xojkani' siin ja',
kita' oj ta' kita' la' t'iqame' qaja'.
Ta' la' t'elwuch' loq'laj ja' qik'il ooj.
Xaq b'aka' li ri tipe jali chikaman,
xaq li xtaaw qik'il,
pero ta' qas e ta' ta' nojeel q'iij.
Jun q'iij wi'
i jun q'iij kita'n,
kla' qe li,
per si oj t'owa'n.
Oj kola'n,
kla' qe li
kub'uul qach'ool chi riij loq'laj qaja'.
antonses chib'aanik tanb'ij iin.
qachuuch.
qachuuch.
Tinb'ij iin qaqaaj,
qachuuch,
tinb'ij iin li qamaam ójor taq tziij.
Tijb'ij taq qamaam qet',
ójor,
ójor taq tziij li.
Ójor,
cha' kongan chee',
kongan sii'.
Ri' li tijb'ij taq,
kongan sii',
kongana chee' naqaaj.
Nimaq taq chee',
entons ri' li tijb'ij taq.
Toos kwand wi' chee',
cha'.
Tpeti jaab',
cha',
kwando wi' ta't.
Pores tijb'ij taq li ójor taq tziij.
Kwand ooj,
xojk'iyk ojb'enaa li sii'.
Atb'i'tqa' li sii'.
Jataq li sii',
per makataq maq ra chee'.
Porke maq ra chee' nimi' jq'iij.
I nosol ma'an taq re maq tra chee'.
Makach' taq jwich taq ra chee'.
Ri' li atyuter taq lajasok,
ta' t'el awanm atkamk,
cha' taq.
Toons ri' li,
toos ri' limaq taq chee'.
Toos maa b'ensaj k'ex re chee'.
Porke chee' re nimi' jq'iij,
nimi' jpetiik,
cha' taq.
Chee' marechtqe,
marechtqe kib',
uxub' q'iij jwich.
Noke nimi' jq'iij,
cha' taq.
Ri rere tijya's,
tijya' teew,
cha' taq.
Tijya' teew, teew rech taqajik' qúxb'.
Lamaas ta' tpew teew.
Noke mism jwi'li' chee',
tons ri' li tijb'ij taq qamaam qet' ooj ójor taq tziij.
Tose pwes mxaqtb'ka' ójor taq tziij.
Tambyeen tkojsaj li tzko'ri wi' laqaxo'l.
Li' wetji'noon chi qe,
per kom ma jita' chki' non re qíjil qatz'áqt.
Masi' k'is sach taq che'.
Ta' chki' tijye' taq jq'iij.
I chee' tichkoni'n komoo tijb'ij taq pwes.
Ay Diyoos miyo tijb'ij taq li tanta'in,
porke iin pok k'ex lajwanim.
Tijb'ij taq re staq chee' komo,
tijyoq' taq, taq ra jfoot qaqaaj Diyoos.
Neen chki' tab'an taq jq'iij man chee'.
Chee' ka' li jun k'eer regla ka' li,
Porke marita' jcholájl tiyolow taq.
nimi' jpetik tqayoq' jun chee',
nik'i pech jun tziij,
kondo kita' jcholájl ojyolowk.
Tosee qab'iji'n pure aay ta' pixb'likat ooj,
cha'.
Toos jchuchi' jun kistyan tqab'ij b'ijb'ik.
li tqayoq'b'ik.
Toos jinon li tqab'ij re chee' ooj,
cha' re chee'.
Toos ta' moo tqyoq' chee',
I ri' tyaw quxb',
mat wi' chee',
sol q'aaq' chaq sewr ooj jiq' li q'aaq'.
Jq'aaq'al qaqaaj q'iij qaqaaj padre etern,
tijb'ij taq qaqaaj, qamaam qeet'.
Ójor, ójor taq tziij,
toos chee' pwes re ri, ri' tisik'in teew,
ri' tya'w quxb',
ri' tb'enow respirar qa, qa pulmon.
Ri' li tb'enow nimi' jq'iij qache'.
Ri loq'laj taq chee' k'aam tijb'ij taq qaqaaj, qachuuch.
Jnonli tijb'ij taq.
Loq'laj chee' k'aam,
cha' taq qaqaaj,
qachuuch, qamaam,
qeet' u rechaq.
Toos ri tijb'ij taq,
rem jb'anik rka' tanb'ij iin pwes kee.
I li es inportanti'n,
rejwexki' man, man, man, man yoloj li.
Matja'tisach chi qe pwes ke li, li man chee' tqaye' jq'iij chee'.
Kwando wi' jun bween k'ichelaaj,
cha',
galan ja' ta'lex.
Chi k'otob',
cha' t'oq'ch qe ja' uchaq, uchaq tantaq,
cha'.
Toos t'elch ja',
toose ri' li jb'anik ta'lexch ja'.
Per jwi'li' chee',
brinda kurason del muntaño,
che' taq.
Ji'n per chijb'anik tanb'ij iin,
jinon li.
Per kwand chee' tloq'ájk,
ta' tb'ensaj k'ex re wi' taqra jq'ab',
taq ra cheqejchaqj.
Ri' li tqakoj li q'aaq',
marita' li tqab'an k'ex re chee'.
Nimaq taq chee',
kom chawilka' jb'anik tren taq kirtyan
ori tijin tijqasaj taq nimaq taq chee'.
Chaj tijin tren taq k'ex re.
Toos ri' li' jb'anik rii jun sib'laj,
jb'anik jun jwert kimik tren taq nojeel q'iij.
Jun jwert sachik tren taq nojeel q'iij.
Nin nichek lori,
cha'.
Ay xpeti' jwerte q'iij,
xpeti' jwerte q'iij ooj,
cha'.
Ta' chki' tk'iisi' q'aaq',
ta' chki' tk'isi' qáwj ooj,
cha'.
Neen chek jq'aaq'al loq'laj qajyúb'la,
qata'j.
Ri' li tb'enowk,
porke neen chek ta' chki' chee'.
Ta' chki' qelen tisik'in teew.
Toos jwi'l k'u li jinon li tren.
Toos lijori qes tijb'iji' li chi qe
tqat'o chee'.
Chee' pok nim jq'iij,
tichikoni' re qchooch,
tchkon tqakoj li q'aaq'.
Tichkoni' chi qe re ojwi'n b'a meex.
Xaq kom ta' tich'eb'on taq tanb'ij iin.
Ri' rka' jb'anik nemoo tren taq yaq mosib',
sool b'a meex tiwi'ntaqw.
Twi'ntaq li b'a meex,
per lamas k'u tpe'w li,
ri' mis chee' tijkoj taq.
Pwerta ri' mis pwerta.
Toos ri' mism,
kaske ooj mas sechelkoj rk'iilaq.
Mas sechelkoj,
mari'ta' jcholájil tiyolow taq.
Mari'ta' nada,
tons iin ri' tanb'ij iin,
qes jcholájl pwes qaloq'aj chee'.
I qab'ane' wee wi' jun ra nik'aj k'aam qalugar.
Pwes qaloq'aj taq ra qachee'.
Porke iin pok k'ex lajwánm tb'ensaj k'ex re chee'.
Chee' pok nim jq'iij.
Ta' chi' xawil Linee,
este k'is okox xaq' k'ichelaaj.
Ójor seb'laaj k'ii jwich okox tijya'w,
kwando wi'naa mas chee'.
A wi'n jinon,
ji'n.
cha' taq re.
Koom kila' wi' jun juul ta' ilanawi'l aat,
a ta' ilanawi'l.
Aat ta' ilan awi'l,
aat ta' jun welt eselkat uchaq loom.
aat b'i wakotchaq.
A' pero iinilan inwi'l,
wi' jun juul kla'.
I wi' jnoo ajq'iijab' tqej taq xílij.
Wi' ajq'iijb' tqej taq xílij,
pero man lugar li.
I qask'une' b'anik tanb'ij iin pwes.
Li lwar li qesk'une' tz'et li lwar sagradi' li.
Nmoo tib'ij taq re k'aslem jyub'al,
qes k'uyo'lli'.
Li yo'l, yo'l,
yo'l,
yo'lk wiitzi'li,
yo'lk wiitzili.
Tose ri' k'u li pwes tren taq qaqaaj,
qachuuch ójor taq tziij.
Tantayin,
a' nimi' jyolik ri qaaj nimi' jyolik ri.
Tons ri' li tanb'ij iin pwes.
li moo kristyan lori pwes tijtika' rab'ixaq,
cha'.
Qatike' na qab'ix,
cha' taq.
Tb'e taq li tikij ab'iix.
Xaq b'ij ch'ikch'ij taq,
per ya xch'ikmaji'ch',
yastw xoktqa' re'.
A noo kond t'elch woroon chi rij inb'ee jol li chaak chik.
Juntir tk'am wasroon iin b'ee jol,
ooj b'i chakun chik,
cha' taq.
Pero noo mari' ta' jcholájl li,
ri' qes jcholájl tren taq ójor taq tziij.
wi' k'iche'laaj tqasajik.
Toos kwand ya t'ok jqasajik k'ichelaaj nab'e tik'am taq b'i poom chi rij ral ulew.
O wi' jun o wi' jun syen kwerd wataal,
u k'ichelaaj tijqasaj taq pwes tijb'ij taq.
Tijb'ij taq intiit' ójor,
rii uxub' arob poom tijkoj taq,
cha'.
jinon tqab'ij ooj re kandela,
kandela ooj,
cha' ooj re.
Pero qas tijb'ij taq ójor taq tziij.
Knteel,
cha' taq re,
kandela,
kantelaa tijk'am,
b'i jkantela tqak'am b'i qakantel,
cha' taq.
Tijk'am taq b'i poom,
xijpomajtqa' jwich witz.
Xijpomajtqa' jwich,
nin lamas lwar tijkoj jchaakaq.
Toos ri' k'u li tren taq jinon li,
tren taq.
Tons tijpomaj taq jwich,
xpomaji' jwich li jwi'laq.
ri k'u neen li kirtyaan ta' tq'ax iikeej,
ta' tq'ax asron,
ta' tq'ax moor uchaq jch'eekaq.
Ta' tijq'atz,
ta' tijkat ri'b'aq li chaak.
I xentiji' li,
baay ya xentiji' li.
Toos ya stw li xoktqa' li,
li chaak.
Xentiji' chaak li,
xk'atmaajchiki' jwi'laq.
Xi' chki' juntir chik,
xi' chki' jtayik chik,
jpoomaaj chik jwich jyub' ta'j.
Lamaas titikonan taqwi'w,
toos mism xi' koje'tqa' chiki'n.
Lamaas lwar tijtik rab'ixaq.
I kla' tijkoje' taq wi'w ri kostumbre.
Baay xpek'u q'ooq' li,
cha',
xpek'u kinaq' li,
cha'.
Xpek'u jaal li bwen taq qelen tijb'itaq,
ri' li trentaq uchaq lom ójor.
O jinon trentaq qamaam,
qeet' ójor taq tziij.
Toos ri' li,
ri jilon ri, ri rideyaq.
Per yokrek iin tanb'ij tz'eti'n.
Pero ajwi'na juul tab'an tantiyar aat.
Ajwi'n,
ajwi' man juul kla' li yokrek ajwi'n.
Porke aay Diyoos ri' b'a pake tinb'ij chawe qaaj Keel,
lomenos mikita' jun junab'.
ta' jurub'ti junab' ukaa petzelkin kla'.
Pent xi' jun oxlajuj junab',
kab'lajuj junab' ri' li ri b'eselkin,
ri petzelkin kla'.
Ji'n xinpetchika'na jun weltchik
ja' xime' chich insii' chik.
Pero mikta' chki' xintaw kla'.
Ji'n jun kab'lajuj junab',
o oxlajuj junab'.
Kla' li wi'w jun juul kla' li,
I neen tikojow.
juuj chi' qe jun k'otob' qe tqejb'ik,
jchi' jun k'otob' tqejb'ik.
I ya tb'e pwes diseke ya tinyol ri chawe.
Peer ri' pent awetami'n tanb'ij iin,
tamtkiti awetam tijb'ij taq li ro'ójor taq tziij,
cha'.
Kom ójor jb'anik pok sub'laaj jwert naa jmillagr,
jwert naa dilikaa jb'anik.
Keresir pok niim jpetik wach ulew petzélk.
Toos ri' li jinon tijb'ij taq,
diske li jwi'li ni'j kristyan ta' jkojb'alaq li,
tijb'ij taq xi' jb'ite' taq paagr laq'ab',
cha'.
Tren taq misa.
b'an qamisa ori b'an qamiix ori,
cha' taq cha',
re cha'.
B'an qamiix ori, ori paagr
ori chqaj miix chawe,
cha' taq re.
Pwes ori ma kita' loq'
ta' loq' tqa'an miix ori porke ori laq'ab'i'n,
cha' paagre cha'.
Noo b'aan ori,
cha' taq re.
Alajwers tren taq obligar paagre.
Toos paagre.
Eb'an,
tcha' re.
Xen miix,
cha'.
Jonon tijyol taq k'etzen intiit' li ójor taq tziij.
Tonse,
tonse ri' k'u li pwes.
Tonse xpenika retzel paagre nika' jb'anik.
Xpe jun retzel re li kom majcholájl ta' tren maq kristyan,
maq ójor taq mas, mas maq ante pasa taq chuch qamaam qet'.
Uk'are' xen taq jinon li.
Tosee xen taq li jinon li xen miix li,
cha'.
Toos jun li,
cha',
toos paagr li xna' miix li laq'ab'.
Kom ubligadi' rij jwi'l maq kristyan,
toos xna' miix re li.
Per maa jcholájl ta' xen maq kristyan.
Tons re li xen b'anik ri jwich juul li,
ri jwich juul li ri wi',
ri wi' Sant Katalina li ji' xlatun Xeljuu',
cha'.
Tons ri juul chik ri chik ri ka'
wi' B'axoqoneb' ji' chki' xlatun Kobaan,
cha'.
Ri' li jinon jb'anik xlatun jwich juul li ri, ri re man San Katalina.
Ri rikimch B'asaqwech jinon li ji' xlatunch,
xe'ljuu',
cha'.
I antons ri' man jun re Kobaan li ri' man rka',
rka' b'alomja'.
B'a B'axoqoneb' xlatunja' Kob'an.
Per jwi'li' ni'j kristyan xijb'ite' taq
paagr laq'ab',
b'anik ya xijkoje',
xijkoje' jchi'aq re paagr.
Jb'anik xijyaje' taq paagr,
xijyaje' taq paagre ke jinon tijb'ij taq.
Jinon tijb'ij intiit' ójor xijb'ite' taq paagr jwi'l k'u ri ni'j kristyan xojkajrne',
xojqej diyunabes li pobril.
Ta' chki' jcholájk,
per diyunabes jwi'l ni'j kristyan xen taq jinon li,
cha'.
Toos ji' qe noon li bwen xk'ama' jq'ab' paagre,
xenja' miixa laq'ab'.
Miixa jb'ij,
misa ta'n.
Miix likastiy li,
noke miixa ri' li xen taq,
miixa laq'ab'.
xen li,
cha'.
Xe' li pobriil qatilmit,
ta' ta'chki' qelen naado.
Toos jinon li,
porke si no ri' tka' ri seb'laaj jwert wi',
wi' jrik'il,
cha'.
Wi' jrik'il ri qatilmit ri,
cha'.
Per kom jwi'li' ri jinon xen ni'j kristyan.
Toos ta' chki' jrik'il qatilmit,
cha'.
I ri witz xawil aat lamas tnatun juul,
jiri o jili.
Pwes tanwil iin pwes, pwes pajinonli tb'ew tanwil iin.
Porke jun juul t'ookb'ik, t'ookb'i qas tqejb'ik.
Xaq kla',
qe ya wi'chaq jun jwich tqejb'e pijinon rii.
Ji'n pwes iin tanb'ijin qasori,
pwes tanb'ijiin rejwexki' tiye'saj jq'iij juul.
Rejwexki' tiye'saj jq'iij uchaqu,
ayisi ke jb'anik,
chib'anik tinb'ij iin maqra,
maqra witz re.
nimi' jq'iij jb'anik yo'l witzi'n tqab'ij re.
Rojwexki' tqaye' jq'iij,
rojwexki' tqaye' jq'iij li.
qas nojel tilmit tib'ili.
Qes nen mo tijb'ij likastiy,
pwes anibel,
tcha'.
Pero nojel tinmit qes tanb'ij iin,
jcholájl li.
Anibel nasiyonal,
cha' taq li kastiy.
Pero qes tinb'ijin lajintzijb'el,
pwes qas qonojel tinmit.
Kones qus tya'saj jq'iij taq ra witz,
porke ri' tqak'ut chuchaq ak'alb' tijin tik'iy taq chik.
Porke maq ek'el tijin tik'iy taq chik ori.
Masi' jwert tijin tisach jpensaraq,
ketant relijion tijin t'elch.
Wi' pune' karismatika,
cha',
wi' pune' iglesiy ebangelj,
wi' puu aba biba,
cha',
wi' puu jyooba,
cha'.
Wi' puu nasaren,
cha',
wi' puu iglesy sambley de diyoos.
Wi' puu iglesiya de diyoos,
cha'.
Wi' puu aay tant jb'ij mokol taq iglesa.
Diyoos miy ketant.
Per mari'ta' jcholájk,
mari'ta' jcholájk iin qas tanwil iin.
Qes ri' jcholájk qes jinon li,
maaknika' ta' chi' qa,
ta' chi' qa.
Ta' chi qakojb'el,
ta' chi' qakoojb' chuch,
chuchn qaqaaj Diyoos.
ooj moxer,
nojel q'iij.
I porke tanwil iin pwes qes jcholáj pwes,
ooji' ka' ooj ajmak.
U ooj wi' qamak oojb'e.
Li jun jalan iglesy chik,
per kom chib'anik tanb'ij iin.
Rejwexki' ooj chomrsaan.
oojchomrsan chi rij qelk'wal.
Tqaya' jno'jaq qelk'wal,
ants ajchaaltqa'n.
Majri'ta'n tqaya' jno'jaq,
jnoo disiyoch,
beynt junb'aq.
Ta' chki' loq',
ta' chki' ooj ook lajb'a'aq.
Enkamby ajchaaltqa'n pwes tqab'ij rechaq.
mojkosk ri' li qadeberili,
jinon tqab'an re qelk'wal li.
I parke kones qus t'ok lajb'a'aq,
ma'an taq jinon ri,
ma'an taq jun qlen maa qusta'n.
Maa jb'eta'n,
ma jcholájl ta'n ri' li. Toos, toos tanb'ij iin pwes.
I komo ri' li qes jcholájl tanwil iin.
ri' chuwajin pwes ke kita'm,
kita' chujb'anik tijb'ij taq ójor taq tziij.
Pwes kita' q'atub' tipetk,
cha' taq.
Ri' li mkita' q'atub',
kom enkamby li ori jita' chki' noon.
seb'laaj q'etub' tipet,
neen chek tpee sub'laj q'etub'.
Porke oojika' mism ojtokowk,
wi' qelk'wal taqeqiil.
Kom emoo pech nik'i,
tb'ek.
K'omo qe li wee laq ab'iix,
k'omo qe li wee laq kinaq',
k'omo qe li wee chuchaq jaa rk'i kristyan xi' okwi'w,
xi' oki'li.
Neen chak li,
xi' okoq,
kom ta' tqil.
Toos jinon jb'anik qelk'waal,
rojwex tqil qelk'waal tqaya' jno'jaq.
O si noo taq ra anm,
taq o taq ra wunaqtqa'n pwes tqaya' jno'jaq tambyeen.
Wi' jye'ik jno'j ra anm,
wi' jye'ik jno'j ra wunaq.
Manik'ta'n,
jalan jno'j ra anm,
jalan jye'ik,
jno'jaq jb'anik jk'astaj jb'a'aq.
Jb'anik rk'i tzitaq chomrsánk,
rk'i tzitaq pensar,
t'ok lajb'a'aq.
Toos ri' li chwaj iin pwes.
Toos lamas tpew q'etub' kita'n.
Pero komo ori ta'chki'n,
tzi chaq wi' jun kristyan tb'i kamsajoq,
tzi chaq.
O wi' jun anm xpitz'aaj li b'ee,
tzi chaq.
U xjop taq jwich jun tzik' anm,
b'anik tijb'ij taq qaqaaj,
qachuuch ójor.
Toos jinon li,
non tijb'ij,
non tijb'ij inmaam wit' ójor.
E majop taq jwich kristyan,
cha'.
Toos tzi chaq tb'i jopsaj jwich jun kristyan,
tzi chaq.
aay ta' chki' tqata' neen tb'an.
Xpepne' jun qach'ol,
xpepne' jun qeqa'n,
xpepene' jun qab'a,
xpepene' jun wqan.
Junojel tiq'oxow chi qe,
ta' chki' na'l neen k'ex chi qe.
A' ri' tqab'ij itzb'ali'n,
itzb'ali'n itzb'ali'n ri'.
Man taal julan li,
ri' man Mriy.
O ri' man Jwana,
ri' man Xwa'n,
o ri' man Tilin.
O ri' man Leen o ri' man qaqaaj Si's,
o ri' man, man Si's.
O ri' man Waan,
o ri' man Teek xenow chwe ooj,
cha'.
Per noo mari' ta',
jcholáj tqab'ij.
ooj mism ojtokowk. I chqaj chaq, jalan chaq.
Aruk' re' ojb'e jol.
Ya ta' chki' tqata' neen tqab'an lajqchoch,
ta' chki' tqata'w.
Toos ooj mijor tqab'an
oojb'e jol ri jun jalan t'iqatoke' riglesaq mosib'.
Porke li riglesyaq rechi' mosib',
ri maq, maq iglesya
Ri ji'n rechi' mosib' li,
ooj b'e jol rk'ilaq.
A' rechaq tzii triltaq,
est ri' nemas tijsech.
Baay xoktqa' rechaq chi jb'ij taq chi qe.
Noo li tachak kumb'l,
ta' chak nadaa.
Oken taq qik'il,
oken taq qik'il tqab'an seb'laaj jwert orasiyon chawijaq.
Atzib'tqa'n,
baay atzib'tqa'n,
tcha' taq.
Ta' chki' tijye' taq jq'iij wron,
ta' chki' tijye' taq jq'iij.
I qakumb'il kanel jwi'l qaqaaj Diyoos,
wron wi'.
Iin pur wron xintzib'san ójor,
kwand xinta' inyaj.
Xintzib'i'n jwi'l wron,
tons ji' k'u non li tanb'ijiin pwes.
taq ra wron wi' jchaqejalil.
ooj xuker chuch neen tqik'aj neen k'ex chi qe.
Tqatij qe nab'e ojxuker,
ajruk' re' tqatzek, tqatij jinon li jun welt.
Per qastz'eti re chijb'anik tanb'ij iin,
Petk'unaa q'etuub',
petk'une' jyajaq,
neen jpetik.
Pero ri' li jcholájl chuwaj iin.
Pero kom chib'anik tanb'ij iin aaj, aaj ritk'unere' tijya' taq jq'iij chee'.
Ajritk'unere' ta' chi tijkoj taq.
Ori yanoo ta' chi tijkoj taq,
ri' chaq tinwil iin ya masi' sach taq tanwil iin,
inb'ij iin,
qes tinwil iin xojsach qe rk'ilaq.
Per iin tanb'ij iin,
aay iin si ta' chuwaj inb'e li jun jalaan chótix.
Qas jun jalaan iglesya chik,
qas jun nab'e chótix.
Jinon tijb'ij taq qaqaaj,
chuuch ójor re ójor chótix,
cha' taq re.
Mee qiglesya ta',
tcha' taq re,
chótix,
cha' taq re.
Ji'n ri chótix ri' qes qachótix,
qes nim chótix li ri' li kla' li ojb'ew.
Li li la' li iglesya ooj,
cha' re.
Baay ri' li.
I jinon li qas xin chomorsaj iin,
pwes Diyoos pwes iin tijb'iji' lajinwárj.
Kwand abeses,
kwando.
I neen tinb'an i neen tinb'an Diyoos,
tijya', tijb'iji' chwe qonojeli',
qonojeli' li qonojeli'.
Jtzij Diyoos,
Diyoos wi' qonejel lwar wi'w,
Qonejel qaluwr li wi'w Diyoos,
wi' li chi q'aaq',
wi' li lajqasook,
wi' li qonojel li wi'w Diyoos.
Ojchomrsan ooj per ooj chomrsank jurub'tne' tqasolaj jwich,
jurub' iglesya.
Per mikita' jcholájl tqa'an,
mari'ta' jcholájl.
Tons ri' li tanb'ijin qaqaaj,
ri' li tanyoliin qaqaaj ji'n.
Baay toos k'omoo chawe.
Tosee k'omoo,
k'omo chawe qaqaaj Keel.
Pwes xojyolow ak'il jun, jun q'iij ri pwes.
Iwir xojyolow ák'l ljori xojyolow chik juntir ák'l.
Toos ri' li pwes tanb'ij iin,
qes ri' li tanyol iin chawe.
Rojwexki' tye'saj jq'iij maq ra lwar lamas wi'w taq ra rex k'im.
Porke talexch ja',
tren k'otob'.
I jinon jyub' ta'j tiye'saj jq'iij chuwaj iin pwes.
Ooj titawtina b'i na xílij,
pero talbes ojtawi' xílij tanb'ij iin.
Qes tqakoj qachoq'w,
pwes tz'etaj re' qonojel qatinmit ojchakun.
Tanb'ij iin ri' li tanb'ij iin,
ri' li tanb'ij iin qaqaaj.
Ji'n, ji'n.
Tons k'omo chawe qaqaaj.
K'omo chawe aat doña Kata,
xa'an jun toq'ob' xaye' jun gran informasyon re jun q'iij lojori.
E bweno pwes,
wi' junab'
wi' jun istorya re aaj Lu'
ke wi' jun num q'iij,
kinse de Mayo
num q'iij San Isidr.
ra jkaretaq neb'i re,
ra jkaretaq,
ra jb'endisyonaq re jk'ayaq.
Re la' nim q'iij San Isidr
rik'il padre tib'ensaj
tons xtaw re,
mulan chaq jkaretaq taq kristyan chi', chi', chótix.
xk'amb' jkaret chirij wákix
jurchuchul wi'l wákix
tijk'am b'ik.
I kom tijb'ij taq ke San Isidr
wi' jwákix.
Entons re, re, ma xaqta chub' man karet
no ke konto wákix tib'ensaj bendesir xi'j.
I ruk' re, re kom étzel kristyan
re ta' tijkoj neb'ire',
si neb'ire'
si awas tijb'alaj wákix ra la jaa
o la jchótix,
re xokb'ik dyunabes li, li konto wákix tijkoj b'ik la jchótix.
Tons xi'j padre re,
ke nen mod takoj wákix neri,
wa'xenw rik'il laq loke nik'j wi' taq ki'li be
olb'eel jwi'laq, nen or tib'ensaj bendisyon, re maq karet,
waxenw rik'ilaq ki li,
ruk' niri takoojch niri ta' las tijye' re kristyan.
Ta' k'ex tib'ensaj k'ex re kristyaan
jwi'l wákix.
A, si ta' chawaj ta'an bendesir inwákix pech inkaret
ya neejb'ij re ya iin
ya inkaret iin bendesid chaq, jwi'l dyawl,
ticha',
cha'.
Nad majwex ta' chiki ta' tzaq bendisyon at chub'.
Entons, elamb'ik pwes,
ticha' Padre,
nen tatok neri b'an si ya bendesid chaq jat.
Sim ta' chawaj rooqtaj taq wákix,
cha'
alajwersa raj tijkoj laj chótix
cha'.
Ntons xpe taq, taq wákix,
tons loke xen taq, taq wákix
xjusaj rib'aq li yugo,
xkan maj yugo konto maj karet chi' chótix,
cha'.
Taq wákix xel taq b'ik,
komo nik' ta' kil, rik'il komo jun kirtyan
awaji'n, per xana' respetar.
I re, kirtyani'n, kita' tran respetar.
Awajin taq wákix
ta' xok taq laj chótix
loke xen taq xjusaj b'ik rib'aq la' jyugo xe' taq,
xkaaj ye' taq man karet.
Tons, yaa, xpe padre xij re,
nen mod at ta' a respet nad.
Awaj wi' jrespet
rechaq awaj taqan kita' xok taq la jchótix,
nen mod ril kwand tawuqtaaj
xpe xjusaajb'i rib'aq
i kita' xok taq la jchótix.
Awajtaqe, rechaq bendesidtaqaan awaj li,
enkamby at ata' chiki' bendesid,
ori loke abid aat
at waakot laq b'e rik'il man akaret.
Atb'en la q'ab'
dondekeer la' atb'e'w,
atwk'xin laq chee',
laq, b'e.
Ri li bendisyon chawe aat lajori,
ticha' padre re,
cha'.
I xpe re, xalmaj
xk'am b'i jkaret,
cha'.
I juntir kirtyan loke wi' kla'
xtzaq jch'olaq chuch.
I kwand li jori'
por es tijb'ij kirtyan ke kwand wi' jun alg
jun k'ex laq, laq tilmit
o laq b'e
wi' bes re tiq'ax,
tiwok'ok' rik'il maj karet tiq'ax la q'ab',
cha'.
xtzaqow ch'ol laq'ab',
cha'.
Dyunabes xkaan reqe tzaqow ch'ol laq b'e,
cha'.
Derepent qe tijta' jun
tijiniin rikil maj, maj,
maj ra jchee' tiq'ax.
Kom maldisyaad chaq
kom ta' chiki'
ta' tzii loke xen.
ta' chiki' wákix
kom wákix xalmaji'n,
re chaq xkaan rik'il maj karet
ri' chaq re tijooliin rik'il laq b'ee,
cha'.
Pores kwand wi' juun ch'ooj
ri' re tiq'ax, tiq'ax primero laq b'ee
ori la q'ab' titzaqw ch'ool,
cha'.
Jwi'l kita' tikojoon,
cha'.
Mas étzel kristyan porke li.
Sin lastima tijb'alaj wákix li miix
cha'.
Konto, man ra jkaret,
cha',
ri k'uli tijb'ij taq
ke kristyan ta' k'u jrespetaq nad,
ta' tijkooj taq dyoos
rechaq juntir itz'ab' jwi'laq.
Kyere desir ta', ta' tikojoon taq
kyerdesir ta' jrespetaq nik'are' nad,
jii'n, jii'n.
Tons xensaj bendesir
kyere desir jbid, rechi' tiwa'kot
laq q'uqum
la q'ab'
jwi'li'li.
Kom tijb'ij ke, étzel bendesid jwi'l.
tonses medyabes kita' tijkoj dyoos.
Pwes tiwa'kot laq b'e nojeel a q'ab'.
I lon qe li, tijk'isb'ej sik' jbid.
Chuk' tijb'ij kristyan
ma aan taq k'ex,
porke ta' tzii tib'ensaj maldisyar jbid jun.
Rik'il jun kitz tikaan sach jun,
ta' chiki' jcholajl tren jun,
jii'n ri li.
I tinyol chik jun istorya,
komoo tawila'ka' man jun xq'ax.
Rechi' étzel taq ka'n
o rechi' malas baa.
Per lajori ya tinyol chik jun perech tra, tra benaa.
Tra tqa'an re qayólij,
I ya despwes re, ra, ra deplaan ra ixpaqar li kaxlan.
Jb'iij ra sapo.
Lajori wi' chiki' jun ra ristorya
xen rechaq,
Kom awetamaqi'n ke suu jun istoryn.
tresaj tzeb'al baa.
Baay lajori xyol chik ra,
xpe,
b'esel ra benaa,
cha',
petzel rb'ee.
cha'.
I kabalmente xk'ul ra ixpaqar,
cha'.
Bweno boos,
lajori atintij,
cha' re.
Nej chaak boos,
puchiis iin ra nuch' boos.
Kib',
uxib' bokaa inatiij,
cha' re cha' fijate.
A' noo bos ombre,
jinon li ta' tzi tab'an.
Tinatij noo,
cha' re cha'.
Ke lajori tqab'ane' jun kosa,
cha' man ixpaqar re cha'.
Neen k'u kosa tab'an chweyin,
boos iin ta' wetam,
cha' man benaa cha'.
Lajori atintij, atintij.
Noo ta' inatij boos
ke iin ta' naa tinb'an chawe.
B'aa lajori tqaane' jun apweest,
cha' man ixpaqar re cha'.
Nemoo k'u apwes chawaj tab'an aat,
cha' man benaa re cha'.
Per lajori xtaw a'ora atintij.
Noo, noo boos,
cha' re.
Lajori ya xtaw arat a'ora atintij.
Bwen xpe k'u ma, ma man ixpaqar.
Xij re man, man ra kiyej berda.
ya xtaw oora atintij.
I lajori atintija'n.
tqane' jun apwest,
cha' re cha'.
Neen k'u apwest chawaj aat,
cha' re.
ojb'e li jun kampo re, re futbool,
cha'.
Ojb'ek tiqane',
inb'e xilij.
I kila' tqoqtaaj qiib',
el ke tch'ekonk ri' tch'ekon,
el ke neen tren perder ri' tren perder,
cha',
cha'.
Baa estaabiyen pwes,
cha',
cha'.
Lajori estabyeen neen q'iij tqata' qiib',
jun q'iij.
Noose ke por tinb'ij,
tinya' respwest chawe.
Estabiyeen,
xpe chik jun welt chik,
kabal xij.
jun q'iij ri' tqate' jun dya martes,
cha' re cha'.
Jun q'iij re martes intaw.
I aat atwa'x en frente weyin.
Por kwand inb'ek,
dyunabes atintij.
Kiib',
uxib' brink tinya' chawe.
Kom iin nim awaji'n.
I aat ra nuch',
atintija'n,
cha' re cha'.
Noo bos ombre
jinoli ta' tzi tab'an,
cha' re cha'.
Baa estabyeen pwes
lajori iin konforme iin,
cha' re cha'.
Petz eel, petz eel man benaa,
cha'.
Lajori i kabal xen komnikar rib'aq
maq, maq, maq tra ixpaqar ba.
Mucha tal q'iij ri tpe man benaa.
I lajori tqaa, tqane' taq juun,
tqane' re komoo jun truko baa.
Per komoo jun iitz'
rechaq tqa'an alinyar qiib'.
Nemoo tren maq pelot,
cha'.
Kwand tpet kabal tch'aw jun chuch.
I ta' tij tij,
cha',
cha'.
I nemoo li boos,
lagran jilonli ta' tzii ojtija', ojki'sa' juntir.
Ta' chiki' ojkan ni semy,
cha' maq ixpaqar.
Nombre,
cha',
cha'.
Noo tiqatije' tawil impuch.
Lajori oojkwini'n,
cha',
cha'.
B'aa estabyeen pwes,
cha' maq nii'j chik.
Xmulaj rib'aq
cha'.
cha'.
kada tres metro,
kada tres metro.
xtz'apijtqa' juntir man kampo,
cha'.
petzel taq man benaa.
Ijwelee ya petzel chaq man benaa muchaa.
Neen tqab'an.
Baa lajori nemoo xinb'iij chawe,
cha' man jun.
Man xyolow rk'i man benaa baa.
Bwen lajori boos,
cha' re,
ke lajori petzel chaq man benaa.
Paa tch'aw jun re nab'e chuch man benaa,
nab'e chuch,
nab'e chuch kla' ta' ojte'.
Tawil inpuch,
cha' taq re.
cha' taq.
Xen taq komnikar ri'b'al,
ri'b'aq baa.
I kabalmente,
cha',
kwando petzel man benaa.
Xe' man jun xi'wa'roq chuch,
cha'.
Boos,
cha' re.
Lajori aat list tink'we' na wib' primero.
Despwes in atij.
Noo xin b'ij chawe
kwando ree' xatyolow uk'il.
Antes ke ajk'i ta,
ajki' tawil.
Ta' chawaj tanab'ersaj apalabra.
Kom ya xanab'ersaaji'n,
oor lajori inatije'.
Si atkwin cha'saj re,
cha'.
Baa estabyeen pwes,
cha'saj re.
Lajori tawil inpuch,
aay yo's en dos,
tres brinkos atintij boos.
Baa inatije' lajori win chaq ák'il.
Inatije',
xpe k'u maraa xpek'u man ra kiyej li.
Xpet i xpet i xpet,
cha'.
K'weel chaq rib' jwi'l kwand b'eetz',
cha',
cha'.
Kwand xt'oj kib',
uxib' brink man li.
B'eetz', b'eetz', b'eetz' tren ra ixpaqar.
I baa nab'e chuch,
cha'.
I xem man benaa
xmaj jun jol,
cha'.
I baa jol
i baa jol.
Ta' naa tijte',
cha'.
I baa,
cha' i baa cha' i baa jol.
I baa jol tren.
Saber jurub' welt xya'w.
I ri' chaq tril rechaq,
kwando tzik' wenaa ta' chiki' tijq'iw.
Jun raaq' jichaq lonli eselch jwi'l,
cha'.
I baa i baa mira,
cha' re.
Ke nemo li maa, maa maq ixpaqar.
Ta' tinte',
por si re chaq ra nuch' ka'n tqa'n.
I lajori nej chaak iin inim ka'n iin.
Xinkosi'n,
cha' man benaa cha'.
I baa i baa,
per nab'e man ixpaqar chuch,
cha'.
Ta' tkan i ta' tkan i ta' tkan xem.
I nemoo ta' tinte',
xaqti tinte' tintij lajori si kib',
uxib' welt chaq tinte',
cha'.
cha'.
Noo ta' inkwin,
man man ra kiyej cha'.
Kwand xye' jun welt chik,
alwelt xye'w.
Kwand xqej chuchaq tra ixpaqar,
cha',
xqej chuchaq tra ixpaqar.
I kwand xmuler taq tra ixpaqar chirij.
Fijat ke man benaa
kita' tzii tren ji'non li.
Tren famar rib' li bee,
cha' taq tra ixpaqar cha'.
Si pwes
i kabalmente xkwintqa' tra ixpaqar.
tra nuch' qe.
Per man jun xinyol mir,
nimi' lajori xk'isi' ral istorya.
Re juun anm,
jun ra q'opoj anm.
Jb'iij Lupaa,
re Lupaa jb'iij ra, ra anm.
Re, re jchuuch jqaaj,
wi' jchuuch wi' jqaaj.
I diske,
kaa bes kwand titaqsajk.
Ta' tkojon chuch jchuuch,
ni ta' tkojon chuch jqaaj.
I re trena'n loke, loke neen raj tren,
trena'n.
I re loke neen tichokon jwi'l.
Tril tichokoni'n jwi'l tril.
I baa titaqsaj, titaqsaj anm ri.
I kita' tikojoon,
xaq derepent xijsaj re jun welte.
Aat lajori tib'ab'ene' tal kosa,
xyu'tzajch.
cha' re.
No loke kosa tb'ab'ene' lajori,
tb'a tzeke' jun b'o'j kinaq'.
Disk,
cha' taq re.
Ay neen ku' moo jtzekik tanb'an,
cha' re cha'.
Noo loke jtzekik tab'an,
ri' tb'aye' juun, juun juj tajkiil re,
re jun awech'elxik.
A kom seyama jun awech'elxik,
ke wi' chanaqaj.
O atnika' atilw neen, neen moo tab'an.
Tu'tzaj jwi'l jqaaj,
jwi'l jchuuch.
Antonses re kita', kita',
kita', kita' xtaaw rk'i rch'exik li tijb'iij.
Si no ke mas ke xtaw rk'i juj tiit'.
Tons jtiit' jb'iij Liya,
cha'.
Tiit' neen moo tinb'an cha' nikare,
cha'.
Ke loke lajori tab'an
ri' tatzek jun rajb'aq'wich ra kinaq'
cha'.
I jun rajb'aq'wich ra kinaq'.
Kita' tatzaq ni kib',
ni uxib',
ni kiijab',
ni job' jb'aq'wich.
Si no ke juun qe tatzek xutzaj,
cha'.
Toos neen k'u moo tinb'an,
tcha',
tcha',
tcha' Lupaa.
Si tintzek juj rajb'aq'wich,
ta' tren per ni chweyn,
tcha' re cha'.
A' noo,
tcha' re cha'.
Noo lajori tinb'an mejor,
ri' tink'am b'i juun, juun, juun job' jb'aq'wich.
I ri' li tinch'aje',
cha'.
I kesi wi' jun ra b'inb'el ja',
ri, ri chi jnaqajaq jun ra tb'en ra ja'.
Pur jun ra xo'l suwaan.
Derepent xi', xi' xijk'ome'.
Per si tintzaq ab'aj pijpech,
neen k'u tren ra, ra, ra b'o'j ri,
tcha' re cha'.
Si tintzaq ab'aj pijpech kinaq',
neen k'u moo ri tren,
tcha' re cha'.
Baay xaa,
xok chij,
ra anm li jb'ij Lupaa.
Xok chij chomorsajk
i baa jchomorsaj tren.
Neen k'u moo ri tinb'an,
neen k'u moo ri tinb'an.
sera ke iin tinwaa'x chij,
chijchi' ra ja' ri.
Para ke ta' inijk'am b'ik ra ja'.
Per si ra ja',
ta' raj nimal,
tcha',
tcha' nika' anm jb'iij Lupaa.
Pero iin neen moo tinb'an.
I xok
i baa tontal
i baa chomorsaan tren.
i baa b'iis tren.
Komoo jun ra su'
i baa chaq b'ison.
I baa chaq b'ison
i ba chaq tijqech'ech'ej tra wchre.
I ba chaq tijqech'ech'ej tra wchre.
Xaq derefente xtaw kla'. Kita', kita' re,
kita' chki' tijta' neen tren.
Xok chi b'iis
i baa b'iis i baa b'iixon tren.
Xaq derefente xkuxtaj jwi'l,
wi' b'a juj tajkiil xye'saj.
Re ta' chki' kuxtal jwi'l.
Chaq derefente xye'saj juj tajkiil.
Ke twa'x li, li, li ke tb'e li tzakow kinaq'.
Toos re mejor,
mejor antes, antes ke inb'e li tzekow kinaq',
tcha' re.
Mejor tinb'an b'i ra witiin,
tcha' re cha'.
I xok chij resaj,
xok chij resaaj nik'aj ra, ra ritz'iq.
Xok chij resaaj ritz'iq
i baa ritz'iq tresaj.
Derefente xtaw li,
xtaw li jun li.
Per kita' inxab'oon k'omolch inwi'l,
tcha' re cha'.
Antons niri xab'oon wi' ketant,
wi' niri,
cha',
cha'.
Xok chij tokik traj jwich chee'.
I baa jtokik tra jwich chee' tren.
Komoo tra ch'amach',
tra nimaq.
Toses xmol k'iy,
xmol,
xmola' jun ra mutzaj,
xmol pwes xok chij b'aqik jb'aa la'.
I tz'et qe tpuluw tra, tra ch'amach' tijyaw.
Komoo tra ch'amach' rilik,
per maa ch'amach' ta'n.
Toos xok chij molik lajb'a.
I baa ri' chaq tril tiwooqow, tiwooqow chi riij,
cha'.
I derefent xentaj ritin jwi'l.
Baay xentaj ritin jwi'l,
baay re baa ch'opiin chaq tren,
cha'
i baa ch'opiin chaq tren cha'.
I baa ch'opiin chaq tren li ja'.
I kom tzii tril ra ja' ra nuch',
ra chaal qe.
I derepente xtaw chij yolik
i baa jyolik tren.
I kwand xaq derepent xen mejor, mejor tinb'ane' na intajkiil,
cha',
cha'.
Juntir chik,
cha'.
i xok mejor,
Xij tzake' ra kinaq' mejor,
xtzek.
I xijsaj re ke juun qe raj b'aq'wich tijtzek.
I xaq derepente,
xaq derepente xtzeksaj.
Derepente juun qe ra jb'aq'wich kinaq' tijtzek xijsaj re.
I derepente xijsaj re ke re xye'saj jtajkiil
ke juun qe tijtzek.
I kesi ke re tzekikqe chi job' jb'aq'wich xen.
I xaq derepente, derepente xmulajch rib' ra, ra, ra tiko'n chuch.
Ra, ra, ra kinaq' xk'iiych, xk'iiych chuch.
Total ke ta' chki' xen ra, ra, ra, ra b'o'j chuch.
Raqin ra b'o'j.
I xkan ra kinaq'.
I xk'at ra kinaq'.
Despwes de ke xk'at ra kinaq'.
Despwes xok chi b'iis
i xok chi ch'opiink.
Ya xk'ati' ra kinaq'
i baa ch'opiin tren
i baa ch'opiin tren.
Xaq derepente kwando xqej b'i jchuuch,
jqaaj rik'il.
Neen xata' aat.
Pwes inxk'at inkinaq',
cha'.
Jurub' jb'aq'wich xatzek pwes.
In job' jb'aq'wich.
I noo xijsaj chawe ke xaq juun qe,
xaq juun qe tatzek.
Per eske iin nab'ena,
xinb'ane' witiin,
tcha' re jqaaj.
Xok chij yolik re jqaaj,
xok chij yolik re chuuch.
i neen k'u moo xab'an.
I baa jtayik re.
I neen k'u moo xab'aan.
Xaq derepente
in xinok chij b'anik witin
li jun ja'.
Depas ke ra b'inb'el ja',
wi' raj choq'w.
Antonses lajori loke neen tab'an chik.
k'ixijsaj re.
At atqaxut,
at ati'lw neen taye'chqe punrat.
Neen, neen qa neen ka' rikiil qaw taye'w xu'tzaj.
wi' tra jut li ja'.
Despwes tra juut
i xok chij molik.
I baa jmolik tren.
Xaq derefente xta' juun, jun ra mutzaj re.
Baa xokchik
chij tokik ri', ri' chki' jtokiik lamaas trenw,
lamaas tijtzekw.
Lamaas nech ja' laal.
Xaq derepente xkwin,
xmejor xpe juj chomb'al laj b'a.
Xijmole' tra, tra, tra, tra riij chee'.
Tra riij juntir,
baay xok chij tz'aqik jun raj b'o'j re.
Xtz'aqmaj xtz'aqmaj.
I despwes neen la' xnek'b'ej.
La' tra saneb' re, ra ja' xnek'b'ej rib'.
Baay xnek'b'ej rib'.
I kabal xkwini' chij tz'aqik.
Baay xaq derepent xentaj li jwi'l.
Baay ta' chki' tkojon chuch jqaaj,
chuch jtiit'.
Chuch jtiit',
chuch jmaam,
juntir.
Xaq derepente mejor loke xen,
xe', xe' laq tza'l.
Xe' laq woron
i xe' laq tza'l,
laq woron.
I xaq derepente xijsaj re.
Bwen lajori ta' xatkojon chuch anaan.
Ta' xatkojon chuch at taat.
Ta' xatkojon chuch amaam,
atiit'.
Juntir loke xijsaj chawe,
baay lajori si at'elich'.
I derepent aatb'i' li, lii.
I lajori aat atb'ek ya ri' chaq rik'aj ra, ra anm jb'ij Lupita.
Kabaal xelch tra rsmaal,
xelch jee',
xelch li.
Xelch rsmaal ra anm li.
Ri' chaq trik'aj re,
xelch rsmaal,
xelch rsmaal.
Aruk' ree' xen bolber
ya, ya mi, mi, mi Lupaa ta' chki' jb'iij.
Si noke ra b'uuq chaq jb'iij,
b'uuq chaq loke tqab'ij ooj re, ra siguamonta.
Lajori toos ri' li tb'en,
tiwa'kot,
cha'.
I baa xojooj chaq tren,
ta' chki' tijta' lamaas tib'e'w.
Ta' chki' tijta' lamaas tib'e'w.
I xaq derepente,
baay derepente xijsaj re.
Saber neen xinre,
xaq derepente xijsaj re.
xatwa'x qik'il.
Pwes ya lajori aat chaq,
aat chaq ra aat chaq ra b'uuq.
Muu Lup ta' chki' ab'ij,
si noke ra b'uuq chaq ab'ij.
Tons lajori atb'en
i atwa'kot.
Baa ntons lajori
i atb'en,
atwa'kot chij xo'l tilmit,
laq tza'l,
atb'en,
atb'e laq b'ee.
Atb'e li lii i kada wunaq ke taq'atij jb'ee.
U kada anm ke taq'atij jb'ee.
At kom ati' anm.
Toos ati' ri atyaw swerte,
ati' ri atya'w partun re, re k'ojol taq wunaq.
Re q'apooj taq anm.
Kwand tb'en
tb'ochijtaq wi', wi', wi', wi', wi' kwalkyer wunaq.
Toos rechaq,
toos aat.
I si wi' jun wunaq aat b'ochin.
Toos aat atb'ochin.
I aat ch'opiin.
I tch'opiin re,
tich'opiin man wunaq ke atb'ochin.
I tch'opiin man ra ka'n juntir, juntir.
Xaq derepent ra ka'n,
ri titaw pcha' jun ajtzoo'.
Titaw pcha' jun ajtzoo',
b'an antonses ya si xtaw pcha' jun ajtzoo'.
Baay tich'opiin,
tich'opiin ra ka'n.
I tich'opiin, tich'opiin man wunaq.
Baay ya desipwes tititaw li.
Despwes tresajch jun ra,
jun ra chibola ra jee'.
Jun ra,
jun ra bolita tresajch laj jee'.
I tikaj t'oje'.
I titaw jun li baay.
Tonses kabal titaw
i el ke neen xb'itiw b'i ra li.
Wi' jswerte re anm.
Wi' swerte re kwalkyer kosa loke neen tren.
Ri' li,
per ri' li ra b'uuq ra anm jb'iij Lupaa.
lajori.
Xen jun wunaq ójor,
kabaal xb'ee pongamos.
Tb'e lsii',
xe' lsii',
cha'.
Kabaal, kabaal, kabaal wi' jun.
Kaabal xq'ax re jun ab'aj,
cha', jun nim ab'aj.
Kaas ri' chaq xnatun wi' man kumetz,
cha',
xe' man kumetz,
xij re,
cha'.
Wunaq,
cha' re cha',
b'an jun fabor chwe,
cha' re.
Neen k'u li.
Inawesaj chalaj man ab'aj,
cha' re.
In ta' chki' tinq'i' wi' man ab'aj chwij.
Ya inkam,
cha' re. Antons tawen, cha' man wunaq.
Xpet xtokech' jun nimlaj chee',
cha'.
Xb'it man ab'aj,
xq'ax xkwin man kumetz xq'axch raalaj.
Kondee xij re,
cha',
kabal lajori tinb'ij taq jun tzij,
cha' li.
Jun fabor se paga por maal,
tcha' re cha'.
Lajori atintija'n,
cha' re cha'.
Nej chak inatij
si iin xinb'an jun fabor chawe,
xatwesaj chub' man ab'aj.
Per lori ti'niik chwaj atintija'n,
cha' re cha'.
xtzaq jch'ol.
Pwes chaq b'irb'iit ji'non tren ri.
Despwes xpe re xijb'ij re man.
Lajori tinya' jun oportunida chawe.
Jo' rk'i man kwa'y,
tinb'ij nemoo,
tcha' re cha'.
Tijye' permiso per lajori atintija'n,
cha' re cha'.
Baay,
cha' re,
entons xe' taq rk'i man kwa'y,
cha'.
Xpe man wunaq,
xij man kumetz xij re man kwa'y,
cha'.
Kwa'y,
cha'.
Ooy lajori neen tab'ij re man wunaq,
si tintij,
cha' re,
xkabaal xij resaj chralaj man ab'aj.
I lajori tintija'n,
cha' re.
Antons xpe man wunaq,
pwes xpe man kwa'y xij re,
cha'.
Lajori,
cha' re cha',
man wunaq ri kwand inijk'am b'i li chaak.
Tijinter q'iij tchakun chwij,
despwes,
kond inyuq niri inijkejaj.
Li naa wuron lamaas inkanjye'.
Weyin pook ink'oq re wijaal,
tcha' re cha'.
A entonse lajori,
antons tij mejor
man wunaq li ta' inrilb'ej naad.
Man wunaq li ta' tzii tino'jin,
cha' re cha'.
Abay,
tcha' re.
Entoons lajori ya wi' chaq premis atintij.
Tijman,
tijman wunaq,
cha' man kwa'y re man kumetz cha'.
Taweno.
Baay lajori chik jo' rk'i man wákix,
cha' re cha'.
Xe' taq rk'i man wakix,
cha'.
Wakix,
cha' re.
Ooy,
cha' re.
tintija' man wunaq ri.
Esk xij resaj chralaj jun ab'aj,
cha' re cha'.
Tambyeen ke re, re mas, mas inijkoj li chaak.
I despwes ta' tijtok woroon chwe.
tcha' re cha'.
Mas man wunaq li ta' tzii naad tno'jin,
cha'.
Sol tren k'ex chwee,
tcha' re.
Per naad tijtok insakat,
tcha' re.
Tawen,
tcha'.
Baay lajori tij,
cha' re.
Baay ya xi' kib' pwes.
Lajori saber.
Lajori jo' chik rk'i man imul,
cha' taq,
saber neen tijb'ij man imul,
cha' taq.
Baay,
cha'.
kabaal xijte' taq man imul,
cha'.
Kabaal imul,
tcha' re cha'.
Ooyj tintija' man,
neen tab'ij aat si tintij man wunaq ri,
tcha' re.
Lamaas,
nemoo,
neen jcholájil re tatij,
cha' re.
Loke pask xij resaj chijralaj jun ab'aj.
tcha' re cha'.
tcha' re.
Jo' pwes.
Joti man imul
ta' xya' pongam
ta' xya' permis re tijtij,
cha' re.
Xrile'na primer.
Jo' tqile'.
Baay xe' taq chirilik,
xtaw taq lamaas wi' man ab'aj,
cha'.
Kwand xij re cha'.
cha'.
Okenika' chiralaj man ab'aj.
I twil nemoo ab'anik chiralaj man ab'aj,
cha' re cha'.
Xtawen,
cha',
I twil nemoo ab'anik chiralaj man ab'aj,
cha' re.
Xtawen,
cha' k'itz kumetz.
Xe' chiralaj man ab'aj,
xpe man,
xme' taq man palank.
Xb'itaq,
kwand xpe man kumetz,
xq'ajch chiralaj man ab'aj.
Kwand xpe man imul xqasaj man,
xqasaj man ab'aj.
I xkan chiralaj man ab'aj,
cha'.
Xpe man,
lajori inawesaj,
tcha' chik man kumetz re man imul.
Lajori ta' chki' atwesaj,
kom neen jchaak aat,
ta',
ta' tzii atno'jin re man wunaq ri.
Neen jchak xen jun faabor chawe.
I aat,
ta' ta'n gradeser man fabor,
tcha' re cha'.
Lajori,
tcha' re cha'.
Lajori,
tcha' man imul re cha'.
Lajori xaatina' salbar,
tcha' man imul re man wunaq cha'.
Si noo atijsaji'n,
ltokon kesey inate' laj akinaq'.
Kita' inat'oj,
tcha' re cha'.
Por iin xatina' salbar,
tcha' re cha'.
Si noo ya stuw atijsaji'n,
cha' re cha'.
Xpe man wunaq.
Baay k'omo chawe xina, xina aan salbar,
cha' re cha'.
Ji'n kila' qe nomas.
in pwes in tinyol pwes loke nmoo oj anm ojchapon la jaa.
I kwando oj b'itk ri' tqamaaj jb'anik qames
i tqach'aj qlen qe
tqach'aj qatzi
i ri' tqachaaq chuch kaa'.
xaq jun kitz re qadesayun
i tchaqmaajk,
q'asaj jun ka' chirij chik
i despwes tb'entaaj li,
qamol chik qaq'or chik
qakok'orsaj jwich
i ri' tqakoj qaxoot
tqamaaj jlejik qawa.
Ya tlejmaj qawa li,
bay despwes tb'it wunaq li
tijtij desayun
tijmaj jwa li tib'e li chaak
i despwes oj kan chik oj chik
tqatzuq qk'lal,
wi' qk'lal tqaye' chik desayun rechaq
twintqa'n,
bay tijmaj li qawa chik re qadesayun li
despwes qamaj chik jb'anik qames chik juntir chik,
qalik' qach'aat,
qach'aj qlen qe,
tk'is li qupiis li
qajal rij qk'lal chik.
Qane' kib' qach'ojnik,
b'antaj qach'ojnik
i dispwes wi' qapoop tqab'an,
tons tqamech' qapalm ojok chijq'ichik qapalm
ya tiq'ichmaj ra manoj qe
ojok chijxekik qapoop.
Tixekmaj, tixekmaj
tqab'an de seys kwart
tqak'am chik qapalm chik,
ojok chikchij q'ichik jun manoj qechik
i tqatiq chik qapoop chik
tqatiq rapalm xk'is jtzam tqatiqch,
qatiq, qatiq. Despwes
qamaj chik jpach'uj chik.
Dyayi qamaj jpach'uj,
ya tk'is chiki' jtzam li,
k'is chik jtzam
myentras ke taw chik oraa a las onse,
ojb'itchikich' juntir chik,
ojb'e chik tqane' chik preparar qaw re kab'lujuj chik
i ojok chik chijch'ajik jun kitz qatzi chik,
ojok chijchaqik chuch kaa'
i non li mism kib' ka' tye'saj re
uxub' rk'i tkok'saj jun,
qalej chik ojok chi qalejik chik
myentras tiyuq wunaq
re, re jwa chik jinon li.
B'antaj chik almwers chik
tib'i' chiki' li chaak,
ri' mis li qupiis chik
qach'aj qelen qe chik
tqaan chik na qames
bay despwes tb'entaj qupiis re la jaa li,
oj ok chijb'anik jun kitz qapoop chik juntir chik,
myentras tb'e q'iij.
I ri' b'eq'iij chik mis li titaw a las kwatro
oj b'it chik juntir chik,
re ojok chik chij chaqik chik qatzi chik juntir chik,
tqab'an chik qaw re qasena,
despwes qixijchiki' qatzi,
qakoj qatzi b'a q'aaq'.
Tkojmaj qatzi b'a q'aaq'
tqakojch qakafe,
tkojmajch qakafe
tichaq'ch qakafe tqesajb'ik.
I non li tqakoj chik qaxoot chik,
ojok chik chij lejik waa chik juntir chik,
myentras t'ok aq'ab' chik.
Ya t'ok aq'ab' chik,
pwes tkanqach'aje' qlen qe chik
i despwes oj uxlan.
Ri' jun anm pwes ta' nad jcholajl loke tren jun la jaa
per k'iy juwich rupiis jun tren,
k'iy jwich rupiis jun tren,
k'iy juwich rupiis jun tren.
Pyor wi' k'iy ék'el k'exi'n rilb'ejkaq,
k'ex rilb'ejkaq
i non li, ri' li tqab'en q'iij
i qapoop rakitz qe oj kwin chijb'anik
ta' mas nim,
ta' mas nim tqa'an.
Per kom ri' qupiis ta' tijye' lwarchqe, kom wi' qupiis
i ya sobr tarey tqab'an jun kitz qeli chik,
sobre tarey tqa'an chik jun kitz qapoop
i non qe li oj b'esan q'iij
i ri' qeli.
Ta', ta' qe mas jbalor qupiis tqaan,
kita' mas,
si pongamos ri, oj b'ee Chikaman
o Pinal
o neen moo, pwes ójor taq tzij pwes
kwand xink'iych iin.
Oj pwes oj nuch' na xojkan kwand xkam q'etzen inqaaj,
inqaaj xkam li,
tons q'etzen in chuuch li xkan li qik'il oj k'iy oj sol oj nuch' na xojkaan.
I (echin) chuuch pwes ta' tikuwin tijloq' qixim
pogams re qawa nojeel q'iij,
tonses wiyn pwes in ajnuch' na
wi' ocho años kwando q'etzen in qaaj li xkam.
pwes ajki' inkwin re lej
iin nuch' na,
tonse wi' jun anm xij chwe,
no mijaa atwa'x uk'il niri
i in niri ta' pen xaq tab'an qe mes,
talik' qe in ch'aat,
tach'aj qe kib' atz'iq re ék'el
i non qe li atintoja'n.
I kom ójor pwes barat tojsaj jun
nimlaaj pwaq li chi qawch kwatro sinkwenta tojsaj ik'.
Tons tziyin xinb'ij re q'etz in chuuch li,
mamaa in xsujsaj inchak,
tonse inchakun rk'il anm li,
Tziin mij si atkwinin jaat
porke in ta' in kwin neen moo tinb'an chawilb'ejkaq,
cha' chwe.
Tons non qe li xinwa'x rk'il anm li
xinwa'x lik'il rk'il,
non li in q'asb'anch,
tq'ax q'iij
pongamos xaq tinb'an qe mes
tinch'aj qe qelen re,
tinlik' jch'aat,
tinch'aje' qe rtz'iq maq nuch' ék'el.
I inb'e li motor
i tib'in loq'e' jkíxlinwaq re b'esel q'iij,
tinkoj jkafe aq
i inb'e li k'ayin kíxlinwa,
jnon li inijtaq b'ik,
tren kíxlinwa re,
atb'e chij k'ayajk.
Tren chuchitos
o tamales atb'e chij k'ayaj,
bweno non qe li in b'ee in tib'in suje' chaq' jaa
i inyuq chik jnon qe li inchk q'iij, q'iij tinb'an
i non qe li xink'iy.
Ya despwes kwand xineel rk'il,
wi' chiki' jun anm chik suj inchk chik,
xinb'e jun lad chik jnon qe li xojk'iy.
Myentras ke xtaw jun qadose, trese añ li
wi' chiki' kib' in xob'al chik xk'iytqa' rechaq
i ri' chiki' rechaq tzuquw qe chik,
kwand ya rechaq ya tkuwin taq re tchakun taq chik
i non qe li.
Wi' laq k'áyb'al
pwes win kwand xineel non qe li tinb'an rk'il in chuuch li.
Ta' chiki' chuwaj in chakun chaq' jaa
mas k'ex ke b'ajo mand wi' jun,
taqsaj jun
i k'ex na jun kitz,
tons tinb'ij re q'etzen in chuuch,
mamaa mejor qatoke' jun qanegosy
tqa'an pake jnon li wi' qapuwaq
titaw jun jwebes wi' qapwaq
tqaloq'e' qlen qe,
wi' b'i qa
tomate,
wi' qaseboya, qiik,
qatz'am qaloq'e'
wi' qapwaq in,
cha' re.
Tons tziyin mij
b'an non li si atkwin chij b'anik,
atint'o'wa'n,
tcha' chwe,
bwen, non qe li tib'in loq'e' qelen wee lik'áyb'al
tinloq'e' in pimiyenta
in klabo
juntir loke neen tijmaj jb'anik jun tamal.
I ri' li tinb'an,
tink'ayaaj li diya sabado
i diya miyerkoles
i diya jwebes tink'am jun chikech wee in b'e lik'áyb'al tink'ayaaj.
Bay tk'ami'n li ink'ay li
inq'ajch, tinloq'ch qelen we chuch
i ri' li wi' chaq qapuwaq re tqakoj re jun seman
titaw chik jun diya jwebes chik ri' li
tqakoj chik chuch chik,
non qe li xink'iyb'ejch li ójor,
non qe li.
Bwen kom oj ajék'el na
wi' moo tqab'an qelen qe,
per komo neen moo ljori wi' qik'lal ta' chiki' oj kuwin.
Porke ri' rilb'ej rechaq chik ta' chiki' tkuwin jun,
ta' chiki' tkuwin jun,
derepente tkuxtaj chik ni'j awi'l chik
tansikiyer jun kitz yoloj
re tiniman jun kitz
tziyi'n pwes,
tziyin pwes tziyin,
¿nejb'anik rchoch+?
¿neen jb'anik patron San Isidr+?
¿las k'u' xpew li+?
¿neen xk'omowch+?
si awetam jun kitz istorya re li
tzin pwes,
kwando xinch'eb'a juwich wichjil li
yaj Jwan.
Tonses kwand in win laq ik'il li
komo non li laq ik' li xink'iy
i xinch'eb'a' jwich re,
i xiij chwe ke, tz'et re ke raj tik'uli',
tons non qe li in xinb'ana' aseptar re.
Tons tziyin
si tz'et anm chawaj,
tons tzin tinimaj chawe
i non qe li xqach'eb' qib' rik'il.
I non li in ta' tinch'ab'a' li jwich re ójor,
kwando repentqe xqil qib' li rk'il,
tonses non qe li xqach'ab'ej li qib' li rk'il li juntir.
I non qe li xinb'an aseptar
i non qe li xqach'ab'ej qib' rk'il
i despwes xtaw re la jaa li rk'il in chuuch li.
Xinijte' re la jaa
i non qe li xtaw li jq'iij xqak'am qib' rik'il,
jinon li xinyuq rik'il li,
ri' xinch'eb'e' rchoch li re re,
noke wiin ta' tinch'eb' li, li luwar li niri
ta' tinch'eb' li richoch re.
Lamas xat k'iych aat.
Wiin xink'iych Pinal,
Pinal xink'iwch iin,
kila' li xink'iwch iin Pinal
i rk'i re ta' nad tqach'eb' qib' rk'il.
Ta' tinch'eb' li jwich li ójor,
kom xtaw qe qaswerte rk'il
pores xqach'eb' qik' rk'il,
tons non qe li xinyuq li rk'il niri.
Jurub' awelk'waal wi' lajori chuuch.
wi' uxub' wunaq
i kib' anm.
Tijna' tayol chi qe neen jb'ijaq
i jurub' junb'aq.
jb'ij ya tijk'is dose años ya re disyembre
tijmaj trese años
i jun chik re jkab' ék'el
jb'ij Lester re wi' nwebe añ re,
nwebw añ re
i jun chik jb'ij
ri Rony re b'esel puu seys años
i jun chik re, ra anm
ri jb'ij ri jk'ixel q'etzen welb',
tambyen Jwanita jb'ij
i re b'esel puu sinko año
ya tijk'is sinko
tijmaj seys añ.
Ra ne' chik ri,
ri' jb'ij chik re Yesika
re ya wi',
ya tren kumplir tres añ tambyen.
Juntir tich'aw taq laj qayolj.
Juntir, juntir tich'aw taq non li laj qayolj
kom ri', desde ke xwa'x nab'e wk'laal li
jinon li xinch'ab'ej neen mod tyolow jqaaj,
jnon xinch'ab'ej re tambyen
i juntir tyolow taq non li.
Pero segun xch'aw yaj Jwan chi qe
ke aat ta' atkwin aat ch'aw li laj qayolj
kwand xatq'ax niri.
No kwand xinyuq rk'il ta' inkwin,
ta' inkwin neen moo,
neen moo tyolow rechaq re'.
Neen xatij xa,
xa xat ch'a'w laj qayolj.
asta xwa'x ra primer wk'lal
tons xintijoj wib' xinch'aaw rk'il
non qe li xintijoj wib' xinyolow.
Non li in yolow rk'il
kita' tinch'ab'ej laj inyolj iin,
si noke laj yolj jqaaj tinch'ab'ej
i non qe li xk'am rib' chwe,
non qe li lajori non li iin yolow rk'ilaq.
Tinch'ab'ej non li
tinch'ab'ej,
ta' tinch'ab'ej li k'ich
komo non tyolow jqaaj,
tons non li tyolow rechaq tambyen
ji'n non li tyolow rechaq tambyen.
Jurub' chaq junab' k'amem ayb'aq.
trese años.
juntir maqtra awk'lal wi' taq leskwela
o wi' naa.
Uxub' wi' taq leskwela,
wi' jun de terser
i wi' jun de segundo
i jun en primer, jiin.
Ri' ri ya titaw seys añ tinkooj li parbul chik,
kones non li
kwand t'ok taq de primer ta' chiki' mas k'ex tijtij taq,
porke ya retam chaq jun kitz ji'n.
Wi' rejwexkin
porke ilka' li qe oj ójor qaqaaj qachuuch ta' xye' qestudy
ljori, nik' qe mutz'ul b'aq'aawch
porke ta' qetam oj natun nad,
porke ilka' iin xwik'aaji' k'ex
porke xinpeti' li laq naj ójor,
ta' in kwin tinb'an leer nad.
Twila' jun rotulo
o twila' jun kwalkyer
o direksyon re jaa,
kita' in kwin
porke ta', ta' nad xinok leskwel
i pores ljori ri' rejwex,
oj ya xqik'aaji' k'ex,
ri' raj tqaye' restudy qik'lal
porke tansikyer alg,
tansikyer alg jun erensya tkan rechaq.
Porke si tik'iy taq non li,
oj ta' qetam qaswerte
si naj oj yo'rk
rechaq tijtij taq k'ex
porke ta' retamaq nad
i komo neen mod oj woj oj
pwes tyemp ljori kaari'n,
ta' nado, ta' nado chaak
pwes tb'ensaj laq, laq, laq komunidad pongamos.
Ta' jbalor qelen qe loke tqak'ayaaj
i non li k'ex jpetik loq'laj puwaq.
Enkamby li medy ke retamaqi' tren taq estudyar,
non li ta' k'ex ti'eel jchakaq,
non li wi' mod tijch'ek raj pwaqaq,
porke neen mod ljori qe oj ta' k'ex tqatij,
porke tinqak'itzaj qik'lal
k'exi'n tqatij rk'il.
Porke tqach'ek jun ra qa sink ketzal
tqatij jun qa dos tres diya
chij ch'ekik,
jujun poop ljori tojsaj sink ketzal
i non li tqaloq' na qapalm na
dose ketzal jun syent,
jun syent palm apen t'el kijab' xilj,
ra kijab' poop t'el xilj,
bay
pwes ke sobre tarey tqab'an jun kitz qe,
kita' mas t'el chqawch.
I pores ke es nesesary ra lék'el tyesaj restudy
para ke jnon li,
ya jun ék'el retami' tren leer
i eskribir rk'i li tyesaj jchaak,
tyesaj jchaak
pake jnon li ta' k'ex jch'ekik jpuwaq.
Ta', tijtij neen mod tqatij oj lajori,
ke k'ex tqatij,
k'ex tqatij tqarayaaj jun qelen qe lamas tqame'
si wi' jun qapoop pach'ul qawi'l
tqak'ayaaj b'ik ya tpe jun qelen qe chuch,
porke wunaq ta' tikwin
enkesey ne' tchakun,
ajchaak wunaqin
tchakun per ta' tikwin tijye' juntir.
Ya or komoo tijb'ij taq ójor taq kristyan,
pwes qachuuch qaqaaj ójor,
no mij,
ljori tijoj ayb'aq tab'an jun anegosyaq
o tab'an taq jun qelen awe chaq
b'an taq,
pake jnon li kita' tkub'er awanmaq chi rij wunaq,
porke si jun wunaq wi' jpuwaq
rechi' re li
ma awechta' aat.
Porke si aat,
tyuq jun wunaq,
o tak'am neen qelen nmoke,
rejwex na anch in puwaq
o wi' apuwaq,
cha' re wunaq,
ta' mod,
enkamby li wi' ral anegos aat tab'an
wi' apoop wi' qelen awe,
wi' apuwaq ta' k'ex
ntons kan ye' qelen wee
i wesaj apuwaq
kom wi' apuwaq ta' ch'ek.
Tcha' taq
i tz'et tijb'ij taq
i tz'eti' tijb'ij taq,
porke ójor taq kristyan
wi', wi', wi' bwen,
bwen pixab' tijye' taq pwes
porke oj li tzii, tzii t'ok laj qaxikin loke tijyol taq chi qe
o ta' t'ok.
Pero rechaq el byen raj chi qe loke pas ke
oj ta', ta' xqamaj jchakaq loke neen mod tchakun rechaq ójor.
ójor taq kristyan mas sk'aaj taq na,
porke tempran li
a las tres de la mañana t'ok chaqik jkyemaq chuch kaa',
t'ok chij b'anik qelen rechaq,
tijmaaj jwaaq wunaql
a las sink la mañan tib'i' li chaak li.
Rechaq tkan chij b'anik jpoop
li, jun q'iij tijtz'aqsaj jun poop,
porke tempran tib'it taq.
Enkamby qe oj ri pur oj saq'or taq anm oj,
cha' oj,
tichapon rechaq ójor,
porke ójor taq kristyan mas sk'aaj taq na.
Enkamby oj lajorii ay dyoos k'ex intiyojl rk'i jun kitz qaopiis tqa an
ay qij,
ay wqan
k'ex ta' chiki' oj ch'ij oj b'it,
porke saber neen mod li ri' tyemp ljori ta',
sol yajel chaq,
sol yajel chaq, tqakuxtaj
saber neen mod.
ójor taq kristyan saber
enkesey jun anm ya ri,
t'ust'ik chaq rij per kwinaa tren ropiis na
tkwin, per enkamby qe oj lajori
ta' chiki' oj kwin nad,
ta' chiki' oj kow re jun k'ex, k'ex laj chaak
ta' chiki' oj kwin re.
Pores es mejor ke tinb'ij re yaj Jwan
re ke mejor qane' luchar enkesey k'ex tqatij,
pero kesey wi' bes wi' qasentaw
wi' bes ta' qlen,
pero mejor tqaye' rechaqtra lék'el,
tcha',
jne' taq estudyar,
per komo leskwel ljori juntir tijtz'onaj taq
tz'onaj taq asukar,
tz'onaj taq topiix
tz'onaj taq sub'oy
juntir kwand tyesaj jrefaksyonaq
tra lék'el juntir tren taq molest rib'.
De tod mod tqaye' na b'ik
si ta' komo tijb'ij taq maq tra lék'el
si ta' tqaye' b'i rechaq
ta' tyesaj jkomidaq
si ta' tijach taq pix,
leskwel ta' tyesaj rechaq.
I tons mejor si wi' raj puwaq jun
jloq'e' re jun pake ra lék'el kita' tijkuy taq k'ex,
tjach'e' taq loke neen tijtz'onaj taq leskwel,
enkesey k'ex.
Pero enkesey tqakuy k'ex lajori
per oj tijin oj rijeb' li.
Ya enkamby maq tra lék'el tintijin paqal jwich rechaq
re es bwen tyesaj ra restudyaq,
pake jnon li wi' adelant rechaq despwes ji'n,
xaq li qe dyoos saber.
Tonses ójor taq tzij pwes jili Pinal,
kom jili xink'iych iin
i tinye' kwent rechaq
pwes ójor taq kristyan tren taq jkostumbraq re kwarexm,
cha' taq.
I ya ti, ti, taw li, li domingo resureksyon
kila' tresaj taq prosesyon
i tren taq jo'ch' li
tren taq tra íxim sal jwich
íxim, ri' tijkiyeej taq chuch kaa'
tijcha' taq jwich
ri' li tij, tijtzek taq
i ri' li tijye' taq re kristyan re prosesyon li
i akomoo re nim q'iij,
li laj nim q'iij San Isigr,
cha' taq,
kom li tiyoox kla',
San Isigr jb'ij
qaqaaj San Isigr,
tons kla' tren taq selebrar li jq'iij li
tren, taq el trese
i el katorse tixojow kombite
i el kinse tresaj taq prosesyon
tambyen.
I kila' jwi'li' ri qaqaaj San Isigr
pwes jwi'li' tren taq jnim q'iij li
laq, laq nim q'iij li
rechi' el katorse el kinse de May
jwi'l li qaqaaj San Isigr tren taq.
Tren taq nim q'iij kila'
i non li jkostumbr tren taq,
tren taq tren taq kofrady,
tijwiqe' taq tiyoox
toj taq kutz'i'j,
tiwiq taq tiyoox
non li re, re kwando tresaj taq prosesyon,
wi' nij xaar tijk'am taq kijab'
anm tik'am taq jxaar jkutz'i'j
ri', ri' jkofrad li tb'e li laj xúkut tiyoox,
tijk'am b'ik
i t'o'k taq laj choch chik
mis wi' kristyan tren taq fil tq'ax taq
tijsiq taq tiyoox,
ri' kom ri' kostumbr re ójor taq kristyan.
Ri' lajorii ajwich na tijin taq re
kita' tijsech taq jwich,
porke non li kwand wi' neen qab'anik
ljori pwes tijin oj kysan
i ri' oj ojtijin oj rijob'k
i tijin tik'iy loke qik'lal oj chik
ri kan tijme' taq
loke neen mod kosumbre re ójor taq kristyan li
i non li kisil jwich jwi'laq na.
Jnon pwes
syempre in pet li kila' Pinal
pwes syempr twil,
ke tinye' kwent rechaq
pwes ke syempre k'isil na jwich jwi'laq
neen mod jkostumbre ójor
i non tren taq ljori tambyen.
I ljori pwes de wi' chiki' jun kostumbre re, re kristyan
maja' chiki' b'ik,
xkan jye' taq li na,
re ajb'ool,
cha' taq,
xkan jye' taq li na
ajri' li kib',
uxub' junab' ljori
resaj taq chik juntir chik
pwes de ke, ke tij, tij pomaj taq jwich tiyoox,
tijkoj taq nimaq taq kandel
tijkoj taq chuch tiyoox li.
I mism aparti' ajkofrady
aparti' jkostumbre rechaq chik,
aparti' rechaq chik
tren taq kostumbre lon li nimaq taq kandel
xamb'er taq chirij tiyoox.
Wi' jkandel
saber jurub' rijil maq nimaq taq kandel tijk'am taq li
ri' tijkoje' taq chuch tiyoox li
i tijjose' taq loke jq'olal li kandel kan tijye' taq,
tijjose' taq tijmol taq b'ik.
Ri' li jkostumbraq re, re San Isigr ri,
ri kla', kla' Pinal li jiin.
Ri' chik li tayol chi qe.
Saber neen chiki' tinyol chik,
pwes entons tink'anwaaj chawech qaaj
ke xat yuq li qik'il,
para ke ta' tisach jwich, jwiche qayolj
ya osey ke ya niri chaq waldey pongamos
i k'omo re dyoos pwes de ke ta' tisach jwich qayolj
komoo lajori pwes
de ke k'is, k'is qawinaq
pwes lo ke tiyolow taq jnonli neen moo, yoloj re Uspanteka
ya jwert chaq tiyolow taq
non li sol kastiy chaq,
rk'lal sol li kastiy
ta' chiki' b'aal nad qayolj chuchaq.
I ri' li pwes grasyas adyoos ke non li,
ke ataq ke ta'an taq jun esjwers
pwes de ke, ke ta' tisachk syempr
non li ke atyuq taq solaj,
ta solaj qchoch
tpe taq chijb'ij qik'il,
para ke non li qe oj tambyen
ta', kita' tqasech jwich qayoloj re ójor taq kristyan
i ri' li tqa k'anwaj chawch.
Looq' chaq tayol,
Ataq qawá'xik,
tanyol kib',
uxib' yoloj chawe chaq.
Chub' kib' uxib' ék'el.
Wi' jun,
jun ra qa, qajyub'l.
Pwes wi' kib',
uxib' ek'l tiyolow.
Neb'ire' titz'an taq li laq'aab'.
tb'e taq laq'aab' li,
itz' li jun nim uxta'j.
Ruk' tren, tra lék'l
tijchep tra jq'ab'aq,
t'ok taq chi iitz' laq'aab'.
I troqtaj ra rib'aq
i wi' komo kab'lajuuj,
oxlajuj tra ék'l titz'an taq.
I i t'ok taq chi iitz',
i baa iitz',
i baa iitz' tren taq.
I ri' chaq tril taq tra ék'l,
xk'utun chaq jun neb'ire,
jun ra lék'l chijxo'laq.
Ta' xya' taq nemoo rilik xokb'ik ra lek'l chijxo'laq.
Ri' chaq riltaq wi' chaq ra lek'l chijxo'laq.
I xok chi iitz' tra lek'l.
Ri' chaq tril wi' chaq ra lek'l li.
Toos xij re rajpech.
Uuy karal ek'l wi' chi qaxo'l li,
qachepe' taq,
cha'.
Jaan b'an.
Qachepe' b'an,
cha' taq.
Xchep taq
i usil xye' rib' ra lék'l xchep taq.
I xok chi iitz' rk'ilaq.
Ya kwand ril taq xok ra lek'l chi iitz' rk'ilaq.
Baay xchep taq chi rb'il rib'aq juntir.
Baa xchep taq.
I juraaj rk'iilaq li iitz'.
Tose ri' chaq tril taq sach ra lek'l chijxo'laq.
I ri' k'uli rechaq xok taq na chi iitz' na.
Nemoo xok taq chijtokik ra lek'l,
ta' chki'n.
I xok taq chi iitz'.
Nemoo lamaas xe'w.
Xtok taq lamaas xe'w
i naa tijta' taq lamaas xe'w.
Tos xij taq ra ni'j.
Mejor ooj b'ek
I neen oor chaq wooj lojori.
Qatok chik k'ii mas qapech
non li na'l nika' li wee tiyuqchik chiqaxo'l chik.
Lajkab' q'iij xe' taq chik.
xmol chik rib' tra lek'l mism ra rb'ilaq chik.
I repentqe ta' naa,
Ri' ji'chaq xtaw chik mas kib' tra lek'l.
Xi', xi' re ta' naa man ek'l tiyuq chik.
xi' chaq xnatun chirijaq.
Xi' chaq xil taq jun ra kwa'y petzelk chaq jol tren petzel.
Rk'iil tra lék'l.
Uuy kara kwa'y li petzel,
cha' taq.
na'l li pent ri tya' lugar ra kwa'y tqakejaj.
I xtromb'ej taq
i ta' tijya' rib' ra kwa'y.
Talmaj chuchaq.
I ajruk' re' xpet xmulaj rib'aq chi riij.
I usil xkwin taq chapik.
I naq mes taq riij.
I usil tijya' rib',
ta' qelen tren rechaq.
I xpe taq kejaj taq.
I tjolin tralaaj tra lek'l wichta'j.
Toon xil,
xi'j taq.
Ke mejor qakejaj ooj juntir,
tqakejaj,
cha' taq.
Xt'oj rib'aq chi riij juntir.
I ya kwand tra lek'l chaq jt'oj rib'aq juntir chi riij.
I lo ke xen,
komo xt'oj rib' lulew chralaajaq.
Kub'uul xkan tra lek'l uchta'j.
Ta' chki' naa man kwa'y chralaajaq.
I laas xtok taq lamaas xe' man kwa'y.
Saber laas xe'w ra kwa'y,
ta' na'l lamaas xe'w kla' qe sachu'.
Jo' iitz'an taq chik,
pent t'ok chich laj qaxo'l.
I xchep chijq'ab'aq
i xok taq chi iitz'.
I baa tsutin taq.
I ta' chki' xk'utun ra kwa'y na chijxo'laq.
I b'esel q'iij xij taq.
A xi' aq'ab',
mejor jo'
i jo' taq ajri' ooj pechik b'esel q'iij chik chweeq'.
Pent li tyuq chik laj qaxo'l.
Porke tak'amch jun talb'art aat.
I iin tink'amch jun kolob'.
I tqa, tqa xim ra kwa'y.
I tqakoj jun ra telb'art chi riij.
O tzaq chqalaj o aber neen jurub' ne' oj ch'ij chik.
Ra kwa'y tqat'ojqib' chi riij,
ya rk'i chaq man talb'art,
cha'.
Tose xpe taq ya lajkab' q'iij xmulaj chik ra rib'aq.
Chu'sil xta' rib'aq,
chu'sil xta' chik rib'aq k'ii chi rb'ilaq.
Itz'an niri figat wi' jun kwa'y tiyuq laj qaxo'l niri.
Or tqolb'eji'n i tpechik juntir.
I or ya wi' chaq man talb'art niri.
I jun q'uniik tqat'oj chi riij.
I tqaya' man talb'art.
A qusi' pwes ji'non tqa'an re,
cha'.
I xtaw taq chik man b'esel q'iij li.
Laq'aab' xok taq chik chi iitz'.
Ri' chaq ril taq man kwa'y xok b'i rk'iilaq.
B'ali si tqakoj man talb'art chi riij,
cha' taq.
I xkoj taq man talb'art chi riij.
Ya kwand tijkejaj tijb'ij re,
ya kwand tijt'oj rib'aq chi riij.
Kond chaq tril taq sach b'i man kwa'y.
Xkaj t'oje' man talb'art,
kom ta' jee.
I tons xij chepe' taq chik juntir li uchaq ta'j.
Ajruk' re' xi'j taq.
Bwen lajori ta' maj jee',
lajori nemoo tqab'an re.
I xpe man jun wi' jun rechaq alg list rechaq.
Xi'j qatoke' jun chee'
i tqakoj jun chee' chijyook,
kla' tqakoj maj tenedor chijyook nkare'.
I rik'aj man,
Ntoons xi'j man, man étzel nemoo.
Ntoos rk'i maq ek'l si ta' moo.
Ruk' xinb'ij iin inkwini' chijb'anik k'ex rechaq.
Ta' jno'j xinb'ij iin,
kesike wi' jno'jaq.
Ilb'e man chee' chaq tijkoj taq chuwe.
Lajori si xaq tuwilb'ej
kwand ya tijkoj taq man chee' chuwein.
Tkan int'oje' taq,
cha' nika' man étzel.
lo ke xen sach chuch tra lék'l.
Ta' chki'n ri',
chaq man talb'art xkan kla'.
Ta' chki' man, man kwa'y.
Tos xpe tra lek'l wi' nemoo xkajte' taq.
Oj iitz'an taq na pent tpe chik juntir.
I tqakoj chik man talb'ar chi riij,
cha' taq.
I wi' taq chij rilb'ejk.
Ta' chi' xtaw.
Ri' chaq rechaq xok taq chi iitz'.
I antoos xi'j maq ni'j.
A mejor jo' taq ya xi' aq'aab',
porke li ta' chki' man tipet.
Ya xi' aq'ab' ta' qetam ne jb'anik,
neen chak li tsach chi qaxo'l.
Íwir man ek'l.
I lajori man kwa'y chaq chik.
I ya xi' kib' aq'ab' man kwa'y.
Entonses neen moo li tsach chi qaxo'l.
Pent ta' tzii,
mejor jo' taq chik.
Mejor ajri' ooj petaq chik chweeq'
tqamolch mas k'ii qapech.
Na'l nika' li we tiyuuq chik,
cha'.
I xe' taq chik laj kab' q'iij.
Xtaw taq chik juntire mis ra luwar chik uxta'j.
Xmola' rib'aq
i xok taq chi iitz'.
I baa iitz' per olb'el chaq neen oor titaw chik man kwa'y.
Ya man kwa'y ta' chki' xtaw no ke ji' chaq tril taq.
Ya jun ra rat chaq tijin chi iitz'.
I chaq ril xk'utun chik jun ra lek'l chij xo'laq
ra kiyaaqyo'yoj tnatun.
I kiyaq ra ritz'iq wi' chaq chijxo'laq.
I ilman ek'l li oor jun ek'l chaq chik.
Uuy kap man ek'l ri bee jor chaq kiyaq tnatúnik.
Qachope' taq,
cha' maq ni'j.
Tos qachepe' taq man ri,
romb'ej taq,
ta' chki' tijye' rib' tromb'ej taq.
B'ij chepe' taq xok taq chi iitz' rk'iil.
I tjuraj rk'iilaq,
i baa iitz',
i baa iitz',
i baa iitz' tren taq rk'iil.
Segur xk'astaj ranmaq.
I ooj b'ena mejor tk'am b'i man ek'l ri la jaa,
cha' taq.
I tijk'am taq xij rechaq,
kes man ek'l sach laj q'ab'aq.
Ta' chki' man ek'l.
Uuy neen chki' moo oori man ek'l li sachki b'ik chik.
I nemoo tqa'an re lajori.
I ke man ek'l man tsach b'i chqawch.
I mejor ooj pechik chweeq'.
na'l man tiyuq chi qaxo'l chik.
Tqachep b'ik
tqak'am b'i la jaa
rk'i qataat
qak'ute' chuch qanaan,
cha' taq.
A tziyi'n pwes ooj kwin ti jchapik.
A ooj kwini'n,
ooj kwin tqajurerej,
cha' taq.
Jaan.
Baay entons ooj pee chweeq' mism oor ooj yuq chik.
Jaan xmol chik rib'aq
xe' taq chik jun b'esel q'iij chik.
Ji' chaq tril taq xtaw chik ra lek'l mism.
Ra lek'l chiki' mism xtaw.
I toos xpe taq xok taq chi iitz' rk'iil.
Usil qame' b'i lajori si qame' b'i la jaa,
cha' taq cha'.
Jaan xk'am taq,
jurchuchuj taq
re tijtuq rib' laj q'ab'aq.
I ta' raj tb'ek
i xjurchuchuj taq b'ik.
I jurchuchuj jwi'laq xk'am taq b'ik.
I k'iy rb'ilaq chi riij jun ra anm jun laad.
I jun ra wunaq jun laad.
I xk'am taq b'ik.
I xaq xtaw taq re chi richooch
ya t'ok taq chi jaa,
cha',
chi richoochaq,
cha'.
Kwand xpe man, man ek'l xen jun saptq'um.
Xk'am b'i kib' tra lek'l,
ra anm konto jun ra wunaq.
Xk'am b'ik xk'am b'i li teew,
ta' na'l la' xe'taqw.
Trajpech tra xem taq chi riij,
xkan taq,
ta' chki' ta' chki' raaj pechaq.
Raj pechaq k'omownaq b'i re man ek'l,
xk'ama' b'ik.
I ya kwand xok taq b'ik ni'j la jaa.
Xi'j re jqaajaq
ke neen moo tra lek'l k'omownaqch re man ek'l.
Xk'omsaj b'i jwi' man satq'um,
man ek'l k'omolch jwi'laq.
Xna' jun teew
i xk'am b'i tra lek'l.
I ta' chki'n tra qapech.
Xen taq tra lek'l xok taq choq'ej.
Ril ta' chki' trajpechaq.
Xelch jqaaj jchuuchaq.
Neen k'u xata' taq.
Eske wooj uxta'j
i ya ójor chaq man titaw qik'il.
Xena jun ek'l
despwes xen jun kwa'y.
I usil man ek'l xqachomsaj tqachep,
tqak'amch niri tiyuq qak'ute' chawchaq.
I kesi man ek'l ya man tiyuq t'ok niri chuch jaa.
Ya tqakoj chi jaa.
Kwand xen jun sutq'um xk'am b'i tra qapech.
Ay jwelas
ri' k'u li atitz'an taq laq'aab',
neen chikon atitz'an taq.
Li man étzeli'n,
tcha' jqaaj rechaq cha'.
Ji'n per chaq jolin taq chij tokik tra lek'l.
Jqaaj chuuch xel chij tokik,
ta' chki' taq ra lek'l.
Xk'amsaji' b'ik,
ta' chki' na'l lamaas xe'taqw.
I ri' k'u li pores ta' mas tzii tra lek'l titz'an taq laq'aab'.
Porke ya laq'aab' t'ijtqa'n,
ke qamaam qatiit'.
Ke ya laq'aab' rechta' chki' Dyoos,
no ke rechaq étzel.
Chikchi'tqa'n,
pores ooj lajori,
maq tra lek'l
ta' chki' tyesaj lugar rechaq titz'an taq laq'aab'.
Ta' k'exne' tren suseder ne' oon li.
I ri' li tinb'an rekomendar iin,
jqaaj chuuch jun.
Mit tijye' taq lugar tra lek'l titz'an taq laq'aab'.
I xaq li k'omo.
lajori tamb'iij kib' oxib' tziij,
chib' jura ánm.
Loke xq'apojirch ójr
chuch jqaaj chuch,
chuch jqaaj chuch jchuuch,
i lok xan ójer tain.
Ika' peet rika' seb'laaj keko'temaal re xk'iiych,
taqsaj wi' jqaaj,
taqsaj wi jchuuch.
Jaan.
Juntiir tran.
Toses peet xiij,
rika' xiij jqaaj re.
Sub'aaj miij
b'iteen lajoroq,
pork in in naji' inchakuun
naji' inb'e'w,
b'iteen
aq'ab' takoj b'i inw,
parake aq'ab' inb'eek.
pork ri' tb'eej q'iij
mas chaq q'iij,
mas chaq tk'atoon q'iij
inaq'an b'i b'aq witz.
Entonses.
Jaan.
Tche' mre q'apoj ánm,
aq'ab' tb'iit,
aq'ab' tb'iit,
aq'ab' tran b'i jwaa jqaaj
i tki'koot tb'ee jqaaj le chaak,
bay tb'antaj chik li,
re xi'jqaaj li chaak
laq k'eche'laaj.
Mjoor tiki'koot
b'esel q'iij tqeejch jqaaj,
rik'iil jun b'estyaad sii'
i rik'il tijk'amchich jun b'estyaad q'ooq'.
Jor tiki'koot mre ánm, tyuqi' li jqaaj li,
xya' rk'a'
xya' juntiir.
Xna' serbiir jqaaj,
baya ya despwes li,
saqar chi' li lajkaab' q'iij,
xi' chi' jqaaj chik.
Bay xpe re.
A takoj acho'b'aq miij,
takowlaaj awpisaq.
Ta tzak jun qaq'ooq',
pork ooj syempr kosolkooji' xojqeej laq chaak.
Jaan.
Tche' mre ánm,
xoki' li
jor tiki'koot
xtzak re jq'ooq'.
Bay xqeejch jqaaj
xtij,
xqeejch jqaaj chich li chaak chik,
k'amol chich jun bestyaad sii' jwi'l chik,
joor tki'koot re ánm wi' jsii',
re re re re kojb' jq'oor,
re tzekb're re jtzako'n.
Antoses ya despwes li,
mjoor tzii xan mre ánm,
mjoor tki'koot
kondo jqaaj tchakun aq'ab'.
E jenon re re peen jb'aniik re jpoop,
rijpeen b'anik re ropiisa,
baya pe chik jchuuch chik
t'ijre.
Koj achoq'b'aq miij,
pork a qaaj ya tqeej le chaak.
Kaye man a poop kla',
marita li qas apeenaq,
pork a qaaj
naji' tpe'w laq chaak,
i tchqeej jchi' tyuuq.
Jaan.
Tche' re ánm,
xch'aja' ra jtzi li,
xchaqa' li re ruk'a' jqaaj,
xime' re jxaar,
xch'aja' li
xkoja' ruk'a' jqaaj.
Jor ki'kotem wiw ranm ra ánm.
Por ke jqaaj
mjoor ajchaak kirtyaan,
mjoor ajchaak wunaq
k'amolch raj sii',
k'amolch raj q'ooq',
tos kla' k'u li
mre ánm tiki'koot
jpech jchuuch.
Bay ya despwes li,
kwando, kwando xk'uli' jun xib'aal,
nab'ee qas nab'eaal,
tosos xtok jun,
xtok ánm,
atoso kwando xtok ánm.
Dyunabes mas xan k'ex re mare q'apooj,
porke mare q'apooj
mjoor tzi li,
per kon xta' rixoqil man jxib'aal,
mas xijye' malaa bida re.
Ta' ta'chi' utziil,
ta'chi' keko'temaal wi' mre ánm,
por ke jwi'l man alib'xeel.
I ya man alib'xeel
ri' chaq re joor tran jk'a'nuul,
ma ri' ta' chiki' bale mre ánm.
Antose kla' k'u li
mas xen desesperaar ra ánm,
mas xb'isoon mára ánm,
porke ta'chi' tzi tb'an re.
Ya xk'exmaji' man no'j,
majita' chi' non kon,
chapka' kon chapka' wi' rik'an aq,
laj rchooch jqaaj jchuuch aq,
mas xyoojmaj
kwando man alib'xeel xyuuq.
Mas ch'o'j tren,
toses kla' k'u li tijb'iij jchuuch re.
Mari'ta tab'an taq kas re man man awálb'aq,
ri' aat awetaami'n nen mood jtzuqiik aqaaj,
nen mood oojwii'n.
Tche' jchuuch re.
jaan tche' mre ánm,
kewlaj taq
xi' aqaajaq xe' witz,
mariita' tkub'ar awánm chib' man alib'xeel.
Ch'aj rib' atziaq,
koj taq jkab'laj aqaaj,
pork ya tb'ee waa ajsik.
Jaan tche' re ánm,
xoki' li re ánm chijch'ajiik re jtzi,
ch'ajmaj re jtzi jwi'l,
xoki' chij ch'ajiik re jkaa'.
Bay xch'ajmaj ra kaa',
xooki' li chij chaqiik jun kukub' tzee.
Bay ya despwes li,
chaqmaj jun kukub' tzi,
mjoor k'a'n man alib'xeel,
xpeet
xpee chik man re chik,
xch'aj chik jun kiitz jtzi,
xch'ajmaj jtzi li,
tril tijiin rel ánm
ya xchaqmaji' jun kukub' jtzi jwi'l,
jwi'l man retzel re,
jwi'l man jkisiyl re,
pet xok chij ch'ajiik man jkaa'
i t'oj b'i jtz'ilool jkaa' ralaaj jq'oor mre ánm.
Bay xpek'u retzel mere ánm.
Kita' lugaar ta t'ojch tz'iil ralaaj inq'oor,
porke iin ch'ajch'aan inchapón
tche' me re q'apooj re.
I keta' tekojoon
xtix man jtz'ilool jakaa' ralaaj jq'oor,
xpek'u retzel mre ánm.
Tixíqe b'i jun paak' upé'ml
la' jkayb'al man alib'xeel.
Bay xpek'u li man alib'xeel,
xpet xmolkochiij chij b'aa mre q'apooj ánm,
i antoses xantaj li,
ril jchuuch ke mjita' tzi tran.
Xpee chuuch
xyu sek'e' ma re rik'laal
chi xik'a'y.
Re li awopisaq,
ri li achak,
ri apen ataq chepowíb' apenaq,
makata' apenaq jwaa aqaaj,
ya xi' q'iij,
rechaq li chaaki' tijin taq
i chaaki' tijin axib'aal,
axib'aal ma kub'ureemta' tijin tren rechaq,
noke rechaq li
chaaki tetijin taq.
Koj achóq'b'aq
ya xi' q'iij.
Jaan che' re ánm.
Xok che oq'eej mre ánm,
por ke jwi'l man aleb'xeel,
xtiij xik'a'y.
Ruk' taq oq'eej,
xkoj b'i jwaa mre ánm.
Ruk' taq oq'eej
xchapon b'ik,
antons xpe mre ánm,
kom wi' chki' jun retz,
nab'eaal,
koj achóq'b' oom
inat'owe' chij b'aniik walmweers,
chij b'aniik kab'lujuuj,
pork ya xi' q'iij,
ri oj taw wuka tiyajoni' qataat,
tcheqej jchi' qataat,
tjiin taq le chaak,
jaan.
tcha' mre retz xyut'ónoq,
bay kwand ril man aleb'xeel jinon li,
loke xan re,
xook chij mesiik jch'aat,
xkub'ar chi' ch'aat
chij ye'iik jtu' rek'laal.
Mokita' chi' xen pensaar xt'o'n b'ik,
chi jb'aniik kab'lujuuj,
antonse kond riil jchuuch mre ánm jiloon li,
xpeet xyu jok'e' ra iik
wach ka',
xan jwa'x xtzak li ra b'o'j
xantaj b'ik xeek',
xantaj b'ik
xyu jt'o'we' rek'laal che jb'aniik almwers,
xantaj li
i man ánm kub'uli' chi' ch'aat,
mkta' chi' xt'o'n.
Bay xpee jchuuch
xan jwa kub'lujuuj
xe' b'i jun tunaaj waa,
xye' b'i jun xaar ja'q'oor
i xye' b'i jun tzak b'i iik,
q'utum iik,
xe' jun to'l waa,
peen xe' rel ánm trelaaj
xijye' kub'lujuuj,
seb'laaj tuooq'.
Oq'eej jwiich mre ánm xtaaw le chaak,
kond xtaaw le chaak,
xpee jqaaj xiij re,
neen xata'w miij xatpeti'n.
xinpeti'n taat
tij taq waa
che' mre ánm
I neen cheek awk'aan xatpeetk miij.
ji'n wk'aan xintáqch innaan,
¿ta' xpee a chuuch?
tche' jqaaj re ánm.
No keta' xpee inchuuch
xaq in xintaqch,
a
tij taq waa b'an,
ta' xpee re,
xsik'iij jk'ajool,
xtzaj taq miij,
tij taq waa,
xyuqi' awanab'aq rik'i qaaw.
Tche' jqaaj.
jaan tche',
xpeet tnatuun wunaq
ke kita' xtaaw rexóql,
ke xaq re ranaab' xtaw chij ye'iik waa.
Bay despwes de ese li,
pee mre ánm
xk'am juraj paak',
xook chej resájk
re re riikaq,
xok taq chi wiik'.
A per joor tb'isoon
xok chi wiik',
porke kita' xtaw roxoqol,
xaq mre ánm oq'eej jwiich xtaaw.
Bay xantaj li
xwi'n taq,
tijmaaj jwa li.
A miij tijaaw at miij,
maxaqta oj ojwi'n
sub'laaj waa xak'amch miij,
sab'er neen cheek li
sub'laaj aal a weqa'n xatpeet,
tij awat,
atb'isoon twilin.
Che' jqaaj re ánm.
No taat inkita' inb'isoon,
kiktomaal petzelkiin ralaaj awaq.
Che re ánm.
Ta'n miijaa tijawb'an.
Jaan che re ánm xwi'n,
xk'is jsobre jqaaj,
raj sobre riik jqaaj
xye' re re jrab'iin,
i xtij re jwa,
peer joor tib'isoon re ánm.
Etons jqaaj rila'n
joor tb'isoon,
ya xtijmaj re jwaa li,
xk'amwaaj re jwa re jqaaj,
xantaj li.
Ay miij ya xoj wi'ni'n,
lojori miij,
tak'am b'i inmoor miij,
at ek b'i ameech jun b'oraaj qatzam ch'iim,
le suwaan.
I at taaw miij,
ta b'ii re a chuuch
tran jun b'o'j qab'och'b'o'l re qasíneer.
Che che re jrab'iin,
k'am b'i inmoor porke mi b'i aye'q'e' ka'n,
ta wil a b'ee,
Tche' re jrab'iin.
Jaan teche'.
jaan tche' re jrab'iin,
pee mjoor tb'isoon re jrab'iin,
por ke ch'o'ji' jb'iik xe'k'.
joor tb'isoon re jrab'iin xe'k',
antonses xqeejch,
xk'amch jun b'oraaj jtzam ch'im,
ajruk' re' xyuuq,
il k'ut tamb'ij chawe miij,
mjoor galan íchij
inche' chawe.
Ji' taat
galaan íchij taat.
iyk'u li miij, k'am b'iik
i tatok b'ik jun b'oraaj a xaaq ab'iix,
taban jun b'o'j qasub'an.
Tche' re jrab'iin,
jaan tche' re jrab'iin.
K'amch jun b'oraaj xaq ab'iix,
i xpeet i kwando xyuq,
kwand xyuq,
b'isoon mre ánm.
K'amolch jun chikech íchij,
k'amol jun seb'laaj xaaq ab'iix chib' re jchíkch,
mas re jb'o'j,
mas re jxaar,
mas tre jlaaq,
mas re jto'laal jwaa.
Aal riqa'n re ánm xqeejch,
bay kwand xyuq
keta' chiki' man alib'xeel.
Bay xpeet xta re retz,
b'an jun toq'ob' wetz
la chiki' xe' man ánm.
Saber man ánm xi'n.
Muk'u le ch'ojniik,
muk'u chi rchooch,
per man ánm xii'n.
¿Tz'eet tab'iij xi' man ánm?
xii'n,
¡ay!
b'i wile' na,
inwetami' lamaas wi' man ánm li,
wetami' la mas xe'w,
b'ini wile' na,
porke tiyuq qaqaaj wka,
saber jurub' tyu rene' chwe,
porke porke kita' chiki' rexóql
man qawetz'.
Jaan che'.
Xe' jol re ánm.
xtaaw re ánm rik'i jtiit'.
b'an jun toq'ob' chwe tiit'.
¿mokónta' xawil mokónta' xq'aax man ánm?
Xq'aaxi'n miij,
xná b'i jun kiitz jch'ojniik chi ja',
xqej inkukub',
resaji' jun kukub' ja',
xoki' chi ch'ojniik xwil.
Peer xwiliin
xiq kiib' ruuq rik'laal xch'aj b'ik
i lojori xi'n.
¿Lamas xe'w tiit'?
Xii'n mjá b'i b'ee,
xii' le nemb'ee.
Jaan che' re ánm,
xe' jol
xi'rile' lamas b'esel man alib'xeel.
Bay kond xtaaw,
xte' na man alib'xeel,
ya ník'ej b'ee.
ya man alib'xeel ya tetaaw.
Toses xpee re ánm xiij re.
Lajori xatyuqi' inte',
ombre nen cheek xapeet,
jo',
q'ajeem b'ik
por ke li inwetz tyuq wka,
sab'er jurub' tyu' rene' chwe.
Li tijb'iij chwe
ke iin xin uqtaan awe,
per ma iinta'n.
aat masi' jwert man akisiyl,
por ees jinon li ta'an.
At aat mjoor man at tokoon.
I aat ati' atelmáj
tche' re.
Tche' re man alib'xeel.
A xpee man alib'xeel.
kita' akweent chwe,
in ini' in inb'iik rik'ii inchuuch,
porke in wi inchuuch,
tyene mas
mas libr inb'e rik' inchuuch,
parake wiin ak'laq,
mjoor inb'e rik'i inchuuch.
Tche' man ánm.
A kita'n ombre.
Xpeet man alib'xeel molkochiij mre ánm li b'ee.
Xpee k'u mre ánm juwi'l ritzel,
xt'oj b'i man rikra'n iqal juwi'l.
Xt'oj b'i le swaan,
xe' man rkra'n le swaan,
para mintrs xe' man rikra'n le swaan,
xpee re xch'eleej mare ek'el
xelmájch.
Xk'amch mare ek'el,
ri'ti chi jch'ool re,
jwi'lt ke jwi'l ke xk'amch man re ek'el,
chi jch'ool re li titq'aaj,
peer man alib'xeel,
per man alib'xeel mkita' xq'ajch.
Re xii'n
tril mre ánm chi mketa' xq'ajch,
tos xq'aj chik mre ánm chik,
iqal ek'el jwi'l.
Mjoor loke xan mre ánm,
xijye' chi rchooch.
I kwando man xtaaw,
xtaaw mre ánm,
man alib'xeel kub'ul chaq chi' ch'aat rik'i chuuch.
Ril mre ánm ke ya xi' q'iij,
ya mejor xi' q'asaj mare ek'el.
Por ke ya xi' q'iij
xantaj li xijache' ek'el,
bay kon xq'ajch,
kwand xq'ajch mjor chaq iljwiich.
Mjor oq'eej jwiich re ánm.
Pyor ke man alib'xeel xii'n.
Baya ya despwes
de es richaq tijtaaw re,
tich'ejej jchuuch b'esel,
¡ Nen xa'an miij!
Tche' jchuuch re.
xintaqej b'i man awálb',
rititamb'ijin tq'ajch man awálb',
peer man awálb' naad kita' xq'ajch.
Puur q'asal man awálb' nana.
Jinon ri titaq,
ri re joor titokoon
i ri' talmaj,
tiki wila' iin naan,
tik wila' in
tik wila' in saq'oril qe,
para ke por es jlon li tran.
Ti elmaji' jwi'l jsaq'oriil.
Che' mrel ánm re chuuch.
Ta'n miij b'ona
man ánm na miij,
ri li tijch'ek' aqaaj miij,
ri li ri li ri li jrayb'l aqaaj,
xye' re a xib'aal.
Por ke a xib'aal
yo kree ke ma rita' ánm li raaj.
Per kom aqaaji' li,
nik' rik'il xye'w laj q'aab' jk'ajool.
Porke ilb'aaka' li
ri' tb'anow k'ex chawe chaq.
Tche' jchuuch mre ánm re.
Or lojori miij jo'
qakowlaj b'ik,
pork aqaaj ya tqeejch.
I a xib'al ya tpeet
i loke xiij chawe mir,
ji' jo' naan,
porke iin inpeeni'n xiij chwe mir,
kita qab'an jb'och'b'o'l inqaaj,
i lajori ajki' chinb'iin.
B'a jol tantij neri
i aki' chin taawi'n,
ji' miij peer jo',
qakoje' qachóq'b' miij,
tzeqáti' ri ojtaaw.
Che' xnab'eer chuuch mere rik'laal,
bay xyuq la jaa,
wi' jk'aay jxib'aal.
Ra juun kab'xeel wi' jk'aay,
resaj taq jun aaw,
xtij taq jwi'l jcheqej chi'aq.
Bay xpe chik re retz chik,
bay xatzakni' richaaj qataat,
porke ya tqeej,
Tche' re retz.
Xintzaka'n.
Koj achóq'b'aq
porke ya tpee aqaajaq.
Tche'.
jaan tche',
xkoj jchóq'b',
xkoj jchóq'b'
re jb'aniik man opiis.
pok ya jqaaj tk'ooq wi' wi'jaal,
i xib'aal petzeli' retzel tril ta'chiki' rixóql.
Xkoj jchoq'b'aq,
bay xantaj li
xpee chik re chik,
xqeejch jqaaj,
tij waa taat.
Tche' re.
Jaan tij tij waa.
Tche' re jxib'aal.
jaan tche'
man jxib'aal,
tnatuun tnatuun man xib'aal
ta' chiki' rixoqol.
Ta' chiki' nada,
jaan.
Xpe retzel man xib'al,
xpee re xij re,
tij waa matb'isónk.
¿ruk' awálb' naan?
Che' re jchuuch.
At awetaami' jno'j man awxóq'l,
ji qe non re li,
xentáj chiki b'i che rchooch.
A jaan,
tos xi'chiki' awálb',
Che' rechejiil rka' re,
ji'n xichiki'n,
kom ri' li a rayb'l
xaye' re ak'ajool,
pwes ri' li,
ri' li chawaj.
Tij ch'ujursaaj wk'laal laj wchooch,
ilb'aaka' li
xelmáji b'ik.
Xi' chiki' chi rchooch,
a b'onaq oombr
ketaan ánm,
b'onaq b'onaq,
ánm tene' ma wi',
jweert ánm.
B'i injek'e' chich jun re ink'ajool chweeq' kab'iij.
Tche' jqaaj re rexoqil,
jaan xentaaj k'u li,
xe' q'iij xok aq'aab',
xtaaw jun k'ojool la jaa,
xook chij loq'iik jun kaaj serbes,
xok chej q'ab'arsájk man wunaq,
loke tb'isónk de ke xe' rexóqol.
Bay xtijmaj man serbees li,
xq'ab'arsaj jqaaj mre q'apooj ánm,
q'ab'ar mre q'apooj
q'ab'ar jqaaj mre q'apooj ánm.
Per man k'ojool
ri' q'apooj ánmi' tij rayej,
i mre q'apooj,
i mre q'apooj ánm,
komo ke xi' jwiich chi riij man wunaq,
porke b'isi' wi'w,
jwi'l man alib'xeel,
antose xantaj li.
q'ab'arsajk taq bay,
q'ab'arsaj jb'álk,
xq'ab'arsaj man wunaq
loke xe' rixóql.
Kita' at b'isoon,
xaq jun aq'ab' lajori li atb'ison,
chweeq' li tib'i ajek'e'ch man awixóqol,
xaq lojori mat b'isoon
mat b'isoon
tij aserbes i atwer.
A che' man wunaq
xok chi oq'eej,
t'oq' tb'isoon pork xi' rixóqol.
Chweq' t'i'ame' awxóqil oom,
chweeq' t'i'ame' awxóqil mat b'isoon.
Tche' re,
jaan,
bay ruk' man k'ojool,
bay re si xana' tantear traag,
por kom ri' re q'apooj ánm raaj.
Bay antaj li
jwi'l li,
saqar la jkaab' q'iij,
wi' goom re
xeek' xe' jmeech' man roxóqil,
jo' ombr
nen cheek xat peet.
Xinpeeti'n
porke jinon ri tren maq awanaab' chwe,
por ees iin mkta' chi' inb'ek.
Tche' re rechijiil,
jo' oombr
jo' (trna') ta' tzi riliik mkita' waat.
Xaq re wanab' oj tzuqúw
i jinon li k'ur jwiich re wanab',
tq'ajmaaji' riij
por ke ajki' ri'ji'n,
i sub'laaj aal rikra'n xe' ye' qáw íwir.
Ruk' aat kita' chiki' waat.
Che' re man rxóqil.
No' in kita' chiki' inb'eek,
porke ílb'aka' ri titaq maq awanaab',
sub'laaj tyajoon taq,
sub'laaj ta' tzi tril taq.
Por aat ajmaak,
iin xiij inchuuch chwe,
aat ajmaak,
jtz'ilool ka' tat'oj ralaaj jq'oor wanab',
por eso wanab'
re li anteer kirtyani' jchuuch,
anteer kirtyaani' jqaaj.
Re li mketa' tijtij tz'iil.
Seguro at ji'no atwi'n laj awchoochaq,
por es jinon li atchapoon.
Tche' re man rxóqil.
Xook chij b'aniik,
xook chi ch'o'j rik'il rechijiil,
bay xantaj li.
Tzipáka' li inb'i'n,
peer iin kita' chi' chwaaj jwiich maq awanaab',
k'is wi' kla'.
Porke maq awanaab'
in tatzi xwil,
ta' tzi twil wi' maq awanaab',
k'uli' taq na maq awanaab'
ajruk' re inb'eek.
Antose kersir awi'l at tk'uli' wanab',
kwand qus tril inqaaj tk'uli' wanab'.
Kwand wanab' aki' ri'jtqa'n,
ajq'apooji' wanab',
aki' ri'jtqa'n,
xaq li jun ánm li tk'uli' taq
porke ya retaamchaq tchapón taq.
Mkita' tib'i chapon taq
chep atchapon at.
ta tijtz'iil.
Tche' re man rexóqle.
No per in ri chwaaj tik'uli' na maq awanaab',
ajruk' re inb'eek,
iin mkita' chi' chwaaj inb'e ák'l.
Porke nen kyeq jwi'l
jwi'l maq awanaab'.
Tche' re,
jaan,
jo' oombr,
jo' oombr,
jo ombr
wanab' ta' chiki' tch'ojiin taq,
ta chi' neen t'ij wanab' jo'
tche' re,
No'
in tijin tamb'iij chawe le k'uli' na maq awanaab',
ajruk' re' inb'eek.
Ri' chwaaj iin
ta' chi' maq awanaab' la jaa,
twik'aaj iin ajruk' re inki'kot in chapon.
Tche' re rechejiil.
No oombre
i nesye ya re ránm chaq tijk'amch man rxóqil,
per ri' man rxóqil
mkita' chi' raj.
Mkita' chi' raj tpeet
i re nesye tijk'aamch.
kita' inb'eek,
bay kwan xyuuq,
xkuwini' chij k'amiik man rxóqil.
Kwand xyuuq,
mjoor k'a'n,
petzel jk'a'nuul re mre q'apooj ánm.
Porke mre q'apooj ánm,
wi' koon xyuuq,
bay xpee man k'ojool li,
jb'aq'wiich qe xye',
e mre q'apooj ánm,
jaan medya bes ke jino li tren man alib'xeel,
ri qas mas
ri qas mas tb'an re,
man alib'xeel mjoor,
tzipáka' ri in b'eek.
Kan inye' inqaaj,
kan inye' inchuuch inb'ii'n.
Inb'i' ák'l,
per si aat ta'an utziil chwe,
inb'i' ák'l,
pork iin mkita' chi' kektomaal winwi'.
Pork xentaji' ka'mul oxmul tb'e man alib'xeel
i ba tijyol ke inwil qe intb'eek.
Entose jinon ri
wene ta'an utziil chwe
in b'i'n.
I si aat mkita' ta'an utziil kita' inb'eek,
porke iin makomiikta we re wi'jaal,
ke peen rik'i inqaaj,
wi' ínw wi' juntiir,
majwi'lta wijaal inb'e ak'l.
Tche' re man k'ojool.
No oombro jo',
ba jinon li
xkuwíni b'ik chij k'amiik mre ánm.
Per nen kyeq jwi'l,
jwi'l qe man alib'xeel.
Ri k'u li.
Moka' tzi twiliin,
baay xkaan b'isoon jqaaj,
xkaan b'isoon jchuuch.
Lástim inrab'iin xii'n.
K'uli' b'i in rab'iin,
k'omoo chawe,
komo jwi'li' man awálb'
xaye' re a k'ajool,
jwi'l li man arayb'l.
Jwi'li' man atokonooj,
xe' wuk'laal.
Tche' poowr ánm,
pork ya rek'laal
ya mre q'opooj ya xii'n.
Bay kla' k'u li donde xkaan le b'iis,
tjoliin k'u jqaaj xeek'.
B'i na intoke' na inrab'iin na,
lak'u xe'w inrab'iin.
Lá tk'umas xe'w a rab'iin,
li ji' xe' rik'i man wunaq
man xyu'q'ab'arsan re a k'ajool,
koon xe' rxóqil.
Kla'i' li xe' wuk'laal,
¿nen nentk'ut makla' ta' xe'w?
kla'i' xe'w.
Tche' jchuuch mre ánm,
tb'isoon jqaaj.
Lastm inrab'iin xii'n.
Ri' in rab'iin li
qas tb'iit aq'ab',
ri in rab'iin li
qas intzúquw.
Ri' inrab'iin li qas in ilb'een.
Lojori
xii'n inrab'iin,
i lojori tachi mood inb'ee laq chaak aq'ab'.
Pork ri' inrab'iin li
sub'laaj aq'ab' tib'iit.
Or lojori xinkani'n tachi' welk'uwaal.
K'omwaaj chuch awálb',
k'omwaaj chuch a no'j,
xi' amole'ch kirtyaana
kita' awetaam neen mood,
nen mood jno'jaq,
nen mood tno'jin taq,
k'amo chawe xi' wek'laal.
Per nen kyeq jwi'l
man awálb'.
Jwi'l man alib'xeel xe' wuk'laal,
Che' powr ánm
xkan le b'iis.
Ya despwes li,
xkaan taq le b'iis
ya re ánm,
ya xi' laq jaa.
Xe' kiib' q'iij jb'iik mre ánm laq jaa,
i qaaj tijolín.
Bay xantaj b'ik,
mjoor loke xan jqaaj j chuuch
mre wunaq xyuj b'iij.
Kub'ar ach'oolaq arab'inaq,
a rab'iin ji' wi' wik'il matb'isoon,
pork arab'iin ji' wi' wik'il.
Tche' re,
tche' re jqaaj mre ánm xtaaw.
K'omo chawe
ajri'k'u lojori xatpeet
xyuq ab'ij chwe.
Ke inrab'iin,
per inrab'iin ya xi' kiib' q'iij jb'iik.
Ji'n takuy qamaak qaaj,
porke lojori
arab'iin qik'il wiw.
A janb'an,
b'an taq utziil re inrab'iin
wene' kla'i'n.
Jaan chweeq' ojyuq ák'l.
Chweeq' tyuqaa
chweeq' tyu qak'ute' qiib'.
Pork mre ánm laj qochoochaq wi'w.
Tche' xtaaw.
Jaan.
Tche'
antons xyuuq,
mjoor k'ex trik'aaj jchuuch jqaaj mre ánm.
Ke xik'ame'ch.
Tche' re man jk'ajool.
Aween weene' k'ex trik'aaj jqaaj,
wene' k'ex trik'aaj jchuuch.
Ta' nen tran li,
ri we ch'o'j tren taq chwe,
kwand tqa b'iqak'ute' qiib' chweeq',
entons iin tikan inye'
man jrab'iin,
si weene' k'ex trik'aaj chwe.
Ta' nen tran li
xyuq wek'il kiib' aq'ab'
i uxiib' q'iij.
Weene' k'a'n intaaw,
iin tkan inye' jrab'iin,
ron mkitaa'n
antos tzib'aka' re' mkta'n.
Che' jeqe non li,
xk'am rib'aq,
maq re jun k'ulaaj kertyaan li.
Pero ma rutziil ta' li xk'uli',
no ke jwi'li' ch'o'j.
Mre man alib'xeel,
ji qe non li,
ji qe non li loke xk'isb'een taq,
bay usiil,
ta' mas naj xtij taq utziil.
Xkoj chik rib' jun ánm chi jxo'laq.
Maldiit jswert inrab'iin,
xkoja' chiki' rib' jun ánm.
Nada ta' xloq'aj inrab'iin.
Nada ta' tran utziil re inrab'iin,
en luwaar utziil,
mas k'ex xe'w.
K'ex xan b'i re laj wchooch,
i ji' xon,
i jilon xe' rik'i wunaq.
Ay lastim walk'waal.
Walk'waal ma reta' chee' xink'iysaj.
Walk'waal ma reta' aqan xin k'ysaj,
in walk'waal rechi' utziil xin k'ysaj.
Tche' jqaaj mre ánm,
bay ji k'u non jchuuch.
Sub'laaj tib'isoon,
bay ji k'u non li,
pee chik man wunaq chik,
xkanye' mre ánm.
Xk'am chik juun,
xta' man jun chik
man jkab' ánm,
ta' tzii riliik man ánm.
Ta' tzi tran man ánm,
ta' tkojon,
ta' baal rechejiil.
Loke xan
mjoor xan seguir rek'i rek'i nab'ee rxóqil.
Bay kla' k'u'li
xirene' utziil.
Kla' k'u li
donde tzi wi'w taq lojori.
Entonses kla' k'u li
re qaye' jun jno'j qalk'waal.
Antonses qaye' jun kiib' ixib' tziij rechaq,
muran k'u seguir jinon li.
Tran taq mas qíjil qatz'áqt,
porke moketa' tzi riliik,
tb'an k'ex re qelk'waal.
Entonse kla'k'u li
endonde tril maq q'apooj,
ke mkta' tzi tb'an rechaq,
entonse rile' jcholajlaq
nen kyeq rek'il tek'uli'táw.
Tenril taq jcholajil,
we tzi o ma tzi jun kertyaan tek'uli' taq.
Per ri' mkita' tril jcholajil rik'aan tijtzaq ri'b'aq le k'ex.
Rik'an tran k'ex re jbidaq.
Tran re jk'aslemalaq.
Kla' k'u li
en donde rejwexi'n
qaye' jun jno'j qelk'waal,
rejwexi'n tqab'ij
jcholajil rechaq.
Mran k'u seguir qaqatilmiit
loke jinon li tran taq.
Porke mkta' tzi tb'an,
mkita' tzi riliik.
Tamb'yen kwand jinon li tran jun kristyaan,
xaq k'u kiib'
ixib' tziij jaa li tamb'iij chawe chaq,
ri k'u li tamb'iij chawe chaq,
xaq kiib' ixib' tziij li tamb'iij chawe chaq,
kuy taq imaak
ataq ixtuub' ataq wech'elxiik.
cha',
ke, ke kita' raj tichakun.
Ke re tb'e li chaak,
kub'rem qe tb'ijne' li chaak.
I chusil xpet,
xtok anm,
cha'.
Ya wi' chaq tzik' rxóqil.
I tzik' rxóqil tb'e chijye'ik jwaa.
Titaw, titaw, titaw li, li, li chaak
chij ye'ik jwaa,
kita', kita' chaak b'enol jwi'l.
Jinon jun q'iij,
jinon jun q'iij,
jinon jun q'iij xaq titaw ra ralmwer.
I kita' chaak b'enol jwi'l,
tijk'ey chaak,
tijk'ey chaak kita' raj tchakun.
I ri' k'u jun bwelt.
I ri' k'u jun welt tijin li chaak.
Xaq repent xq'ax jun k'uch laj b'aa,
cha'.
Xch'ab'ej man k'uch.
Oombre,
cha' re cha',
qak'exe' qib' awik'il.
Tzaj ombr qak'exe' qib' awik'il.
Jun repent qe xqej man k'uch rk'il.
Tos xij re.
Neen k'u chawaj.
Qak'exe' qib' awik'il,
porke iin ta' chuwaj inchakun.
Ta' chawaj aat chakun.
Ta' chawaj.
Baay i neen k'u moo tqab'an chi jk'exik qib'.
I neen k'u moo.
I neen k'u moo tab'an chi jk'utik awchoch,
iin,
cha' re cha'.
Si xqak'ex qib' awk'il
iin inb'ek,
in b'i chek'er b'a wchoch.
I entons iin ink'utw chawch.
I tipeti' anm chijyik almwers.
A' ntons tzib'aka' li pwes
qak'exe' qib'.
Xk'ex rib'aq,
ya xk'exmaaj rib'aq.
I ruk'u man k'uch xen, xen wunaq.
I ri man wunaq xen k'uch.
I xek'.
I neen k'u
i neen k'u tatij aat,
cha',
cha',
cha' wunaq re man k'uch.
Neen k'u tatij aat.
Iin k'um tintij laq ab'iix,
iin k'um tintok laq ab'iix.
I ri' qe li tintij.
A' tos tzi' li.
I aat.
A no iin waa tintij,
tpeti' waa.
A jaan.
Kontent xkan man k'uch li chaak.
I man k'uch xmaj chaak.
A' kwand xtaw anm chye'ik ralmwers.
kab'al xel jk'am,
ya eselchaq jk'am.
xaat chakuni'.
A xin chakunin.
A' tons tzaj niri,
tij aaw.
Jaan xtij jwaa,
kita' raj tijtij waa,
ta' raj.
I tzik' wunaq pok k'iis rij.
Ay lojori xenaa k'is awij,
xatchaakun lojori.
Ta' chiki' lojori xaq jo', jo' ya xatk'is achak jo',
cha' re cha'.
Jaan,
cha',
nik' xpe taq pech man anm.
B'aay xu' anm,
xkoj jtuj.
Mas xatkos li chaak,
lojori mas xk'isk'ab' awij xkoj tuj.
I li tuj ta' tijq'ii'w.
Kom ka'ni'n,
ta' tijq'i'w xok li tuj.
I k'is na rij.
I wunaq ta' tijb'ij re anm,
anm kita' retam
laj kab' q'iij xe'chik li chaak.
I maj chaak wunaq xtaw chik ralmwers.
Ya esel chaq jk'am.
Baay jo'.
Jaan ji' qe non li.
Baay chusil la jkab' q'iij xpe anm,
lojori xchakuni' wunaq.
Lojori tinkamsaj jun rak',
xkamsaj jun rak',
xya' jwaa.
Tinik xya' re,
kita' tijtij.
Xpe, xpe sik' wunaq, xk'am, xk'am joq',
xpis raj tinik xkaj ye',
xkaj ye'.
osti ajri' la jrox q'iij xtij,
cha'.
Ya chu chaq ajruk' re' mojor raj jwaa rk'i ra tinik.
Ya chu chaq
tos ri' k'uli.
Tos chusil, chusil, chusil xel alg k'isk'ol wunaq.
Chi jun iik' ajruk' re' xij re anm,
cha'.
Ay lojori tinyol chawe ke ke,
iin in awichjil ta'n,
iin, iin awichjil ta'n,
cha' re cha'.
Ke awichjil ri tal lwar ri tijin tichakun,
qe jun repent qe xinq'ax iin.
I xij chwe qak'ex qib'.
Iin, ini' k'uch,
cha' re cha'.
Iin, ini' k'uch.
I awichjil xi' re' lojori
xi' re' chij tijik.
I ryalmente
pwes ke kom re kita' raaj tchakun.
I iin chwaaj inchakun
pores xqak'exa' qib' qik'il,
rk'il.
I lojori, lojori tawetmaaj ke iin
ini' k'uch,
cha' re cha'.
Neen k'u oor xak'ex ayb'aq,
cha' re cha'.
A lojori ya xi' jun ik' ajruk'
re' retamaj anm.
Antons ri k'uli kond jun saq'or wunaq,
kwand kita' raaj tchakun
tikwini' ti, ti raaj tijk'ex rib' rk'i jun awaj.
No kita'n loq'i tichakun jun,
loq'i tren titi chakun jun
Per kita'n tijkoj jun saq'oril.
I si no rik'uli pwes ke
re oj lajori oj tqab'ij oj
re qelk'waal juntir.
Qak'ame' jb'e'aq re chaak
koj chakunoq.
I taq ra, taq ra qelk'waal
tk'omoni' rechaq.
Trila'tqa' ke kwand tichakun jun
rechaq tchakuntqa'n.
Neen chak tqak'ut oj chuch qelk'waal
rechaq tretmajtqa'n.
I si no ójor taq qaqaaj qachuuch tijb'ij taq.
Bweno si, si aataq ta' chawaj atchakun taq,
chawaj tab'an taq k'uch.
Porke jinon li xen jun wunaq ójor.
Xenaa k'uch jwi'l jsaq'oril,
aataq maa koj taq saq'oril.
No ke aatchaakun taq tijoj awi'b'aq,
tamech' asii'aq,
tijoj awi'b'aq tab'an achaakaq.
Juntir xamb'eren chirij aqaajaq.
Baay kla' tawetmaj chaq chaak.
Toos ri' k'uli jun utzil tren qa qaqaaj qachuuch chi qe.
Jun utzili'n qe chi' oj.
Si oj li xoj kojon chuch qaqaj qachuch.
Qe chi' oj
porke qetami' ke qaqaaj qachuuch kita' naj jq'iijaq,
tsachtqa'n,
tkamtqa'n.
I oj ya xani' qetmaaj qachaak,
oj chik tqak'ut chik chuch qelk'waal.
Ri' qe non li oj, oj ojb'ee wach ulew.
Taq qak'ex qib'.
Per tkan qatike' jun utzil chuch qelk'waal.
Ri' k'ulu jun utzil tkan qak'ute' chuch qelk'waal.
Ri jun, ri jun chaak tb'ensaj seb'laaj tzii,
sub'laaj utzil re qa, qa qasuwaan,
qatilmit enkesey tq'ax q'atb'tzij,
cha'.
ta' qelen t'ijb'ij taq re jun xaqne'
konen taq re jun.
Porke jun choq'ab' tijin re lajchaak,
ri' k'u li tijb'iji' loq'laj tiyoox wuj tambyeen.
Aat tzuq awi'b' rk'i ak'atanal,
ajruk' re' atwi'n.
Antons ri' k'u li tqab'an oj re qelk'waal,
qa, qa qab'ij jcholaj rechaq neen k'u moo chaak.
Re tzuqb'el qib',
oj kwini'n jurub'tine' tqab'an jun q'iij.
Nii sib'laj tqakamsaj qib'.
I ni tqakoj saq'oril.
Per si wi' tijb'ij oj tijini' li chaak,
ri' k'u li jk'amik jb'ee.
I re anm nik' qe,
wi' jun, wi' jun wi' anm xen taq re jun bwelt,
cha'.
Kita' raj, kita' raj tren upiis,
kita' raj tijkoj saq'oril ta' raj tichakun.
Xij taq re oombre,
cha' taq re.
B'aan achaak.
No in ta' tib'an,
tink'eyo tink'iya' chaak.
I chusil, chusil
xpee chusil xpe anm xij.
lojori xij taq ójor taq qaqaaj qachuuch re,
cha',
cha' re.
A eey,
cha',
i ruk'u.
Xpe anm xtzek uxub' jb'aq'wich ixiim.
Baay kabal xpe ra raj b'o'j ta' xq'iw
xraqin li q'aaq' chuch.
Ril chi kita' xq'i' raj jb'o'j
xraqin li q'aaq' chuch.
Xalmaj b'ik
xe' uchaq witz,
kali xwux b'uuq.
Kla' qe li xpaxin jwich sub'laaj b'uuq.
Per jwi'l qe man saq'or anm.
I neen xen man saq'or anm,
wichaq witz tichaq oq'ch
wich witz.
Jwi'l jsaq'oril.
Tos ri k'u li ke tijb'ij taq qaqaaj qachuuch,
lajori nad makoj taq saq'oril
re, re, re chi anm,
chi wunaq
nik' qe.
Anm rene' rupiis
jkoje' jwaa,
jch'aje' rtz'iq,
jkoje' ri, ri, ri ja'
li q'aaq' rene' jwa'x juntir.
Ri' li jchaak jun anm,
jk'ome' rupiis,
rene' rupiis juntir,
rene' jkiyem.
I jun wunaq rene' jchaak.
Pake nik' qe.
Porke ri' qe li wi', wi', wi', wi' istorya pwes.
Ke taljwi'laq loke xen taq ójor taq qawinaq.
Pwes ke tijkoj taq saq'oril,
trna'tqa awaj ri' k'u li xij taq.
Lojori chi anm,
chi wunaq
nik' qe jk'utik ra rupiisaq.
O' kwalkyer qelen ke nik' qe qab'antaaj rk'i wunaq.
I anm.
Porke qetami' ke jinopcha' tiijb'alib' re laq eswel,
wi' jderech anm,
wi' jderech wunaq.
Nik' qe qaderech,
kita' niijun nim chiqe oj niri wach ulew.
Niri wach ulew wi' mas tijb'ij taq
ójor taq qaqaaj qachuuch.
Tijb'ij taq.
Re xaq wunaq wi' lwar tijtijoj rib'.
I anm re anm qe ta' jtaqik anm,
re rene' rupiis la jaa.
Tons tijb'ij taq re jchuuch.
At tacheje' man awk'lal,
ta' kita' t'el laq eskwel.
Xaq wunaq si ta' qelen t'ok re,
b'oo leskwel
re si wi' lwar tretmaaj.
Or anm no,
sacheli' jun kitz jpensaraq.
Ke xaq tijye' taq ri, ri, ri lwar re wunaq,
cha'.
I re anm noo.
Antons ke ri, ri' qe xaq wunaq
wi', wi', wi', wi', wi', wi' lwar tijoj rib'.
I anm kita' raj jchoq'ab'.
Pero lojori tqila'n,
pwes ke ya lojori ya ke nik'qe rk'i ya tqila'n.
I ya xuqi'n qanoj ke nik' qe qab'entaajk
ke nik' qe qab'antajk.
Loke tretmaaj jun wunaq,
tretmaaji' jun anm.
Porke lojori tqaya' kwent re
loq'laj taq chaak tijin tren taq,
wi' chaq mas anm ke ya wi' chaq mas chaak rechaq.
Antonses nik' qe qab'antajk,
xaq oj qe pwes si tqak'am jtziijaq ójor taq qaqaaj qachuuch.
Ke ta' tqaye' lwar re tra anm,
kita'n nik' qe qab'antajk chiji' wunaq,
chi anm nik' qe,
qa, qa, qa, qa qab'antajk.
I nik' qe qáchak loke,
jun chaak tren loke tkwin jun wunaq chijb'anik.
Tikwini' jun anm.
Per tinawa'x na li, li leskwel,
tijtijoj na rib' na juntir.
Tina jch'ek na,
ra, ra tina jtijoj rib'.
I k'ex tijtij na chi jch'ekik ra, ra, ra restudiy.
Pero si wi' jun utzil tretmaaj.
Tons ri' k'u li qab'antaj,
pwes noj nik' qe chi wunaq.
I chi anm ri' li qab'antaj niri ri ojti oj kwin.
Pwes tqak'ex qano'j qapensar.
Baay li juntir rii'n.
wi' jun wunaq pok titaqon.
wi' jun lujuja nejb'ij re' jmokoom,
cha'.
Neb'ire' kureexm,
cha',
kom kureexm awas q'iiji'n.
Wi' uxub' q'iij mas awas,
kiyeresir jwebes,
byernes.
Noo miyerkoles,
jwebes
i biyernes,
sabado alg chaq pwes.
Per siyempr awas na.
Tons re ta' tkojon,
wi' taq mokom raj tu'xlan taq
maq q'iij li re feriyad nik'are'.
Re kureexm li uxlan,
tons tpe man, man wunaq taq b'i trilik wákix laq,
laq laq koraal,
cha',
laq potrer nik'are'.
I tpet i taq mokom ta' raj tb'e taq.
Kom num q'iiji'n.
Toos xpe re baa tijtaq.
I ta' raj taq mokom tb'eek.
I pok k'ex trik'aj rechaq,
cha'.
xk'am b'i kolob' atb'e taq,
iin b'i' iin awk'ilaq.
Tons xij taq maq mokom.
Pake atb'ek awetzel,
mojor ta' atb'ek,
awetzel atb'ek
mejor ta' atb'ek.
I mejor ooj b'ee ooj na,
tqamech' onkesey nim q'iij ooj b'enaa.
Porke tetodas forma ojataqa'n, ojb'enaa.
I sim ta' tb'e taq.
Ta' titoj jq'iijaq,
pwes i we k'ex man trik'aaj
ta' chi' tijye' jchaak taq mokom.
I loke xen re xe'.
Jaan b'an man xkan
i xe' taq mokom.
Xtaw taq li, li, li potrer nikare'.
Xirile' taq maq wákix wi' maq wákix,
cha'.
I xpet,
cha' i wi' taq kristyan xya' taq atz'am re maq wákix.
Rilik i tijye' taq chi ja',
chi ja' rilik kes.
Ri' chaq tril taq wi' jun nimlaaj wákix
kaa jun q'eq riij,
cha'.
Pok nim,
toos i ta' tijch'eb' taq jwich man wákix li.
Si ri' jpech maq wákix o noo.
Kom ta' tijch'eeb' taq jwich o noo,
kom ta' tijch'eeb' taq jwich naa man wákix.
Toos xiij re.
Uuy toos xij chirb'il rib'aq.
uuy kap man wákix,
uuy jun nimlaaj toor wi' niri.
Neen chki' keq'e man wákix li ta' tqach'eb' jwich,
tcha',
cha'.
Noo a antons jo' qab'ij re man qapatron.
Tons ta' tqak'am b'i maq wákix.
Noo kom xij tqak'am maq wákix.
I ta' tqak'am b'i maq wákix,
tkan qaye' maq wákix.
Tz'aqat tyuq qame',
cha' taq.
A noo qame' maq ni'j,
tcha' maq ni'j.
Qame' maq ni'j kones man ril ooj taw,
wi' wákix tqak'om b'ik.
I tqab'ij re ke wi' jun wákix kla'
cha' re.
cha'.
Jaan,
Xtaw taq xi'j taq re man patron,
cha',
neej b'iij re wi' jun wákix la jakoraal jili
k'ii maq wákix.
Saber neen tita' tqach'eb' jwich jun wákix
nimlaaj wákix.
Tzoqomch'olal rilik,
cha' re cha'.
A' esk ataq kib' awanmaq b'eselka taq ta' chawaj atb'e taq.
Pores xaawil taq jwich jun wákix.
jun kristyan saq'or naa raj tchakun.
Naa raj neen tren tzaqsaj jch'olaq.
Koli ataq kom kib' qe awanmaq xatb'e taq,
tcha',
tcha' rechaq cha'.
Baay jo' taq jo' taq neb'i re' iinb'i' iin,
cha',
iin ini' wunaq.
Iin ta' tzaq inch'ol,
nejb'ij re' ke loke wi' iin tromb'eji'n.
Tanchopch man wákix,
iin tank'amch.
I si ta' rajw tankamsaaj,
tcha'.
Toons si neen moo si tqil ooj man wákix li.
Neb'ire ri' ta' man wákix pok jnimal,
cha' taq re.
Jo' qile' na'li wee tz'et tinkoja' atzijaq.
Si tz'et uwi',
cha'.
Jaan,
cha',
xk'am ma jkolob',
cha'.
Xek',
xkejaj maj.
Xen ensyar majkwa'y.
I xk'am b'ik,
xkejaj b'ik majkwa'y.
I xek' rk'ilaq.
I taq mokom chi rqan xe' taq.
Tonse jo' pwes.
Kom tz'et tzik' rechaq rila'tqa'n.
Wi' xe' taq xij rile' taq xe' taq.
I b'esel taq lamaas wi' xtaw.
Lamaas wi' man wákix ta'ij taq.
Ko' jili xqaye' ja' re maq wákix,
tqil wi',
cha'.
Jo',
cha' taq.
Jaan,
xij rile' taq.
Ta' chiki'n man wákix,
cha'.
Eklaa lamaas wi'w,
sim kita'n niri,
tinya' jun wen alg chawe taq.
Por mentiros taq,
cha'.
Noo wi',
si wi' qatoke' inpuch.
Jaan,
xe' taq chik
xichaq xril taq lamas t'elw maq wákix,
cha'.
Tresaaj taqch,
kila' chaq wi' man wákix,
cha'.
Toos xiij rechaq.
naa tzaq ach'olaq diyunabes tzaq ach'olaq.
Iin si iin wunaq.
Man wákix tin,
iin tromb'ejna est inkwin chij chapik.
We xin kwin chij chapik tb'enkamsaj.
I tan k'ayaj tii'nik re ike,
cha'.
la jinlugr niri,
tcha'.
A aat atiluk,
ooj xqab'ij chawe.
Saber neen tiqeq'e man awaj.
Ooj si ta' tqatrunb'ej,
piyor ljori awasi' q'iij,
A' diyunabes ataq tzaq ach'olaq.
in si xkejej ma jkwa'y,
xk'am ma jkolob' tromb'onb'ej man wákix,
cha'.
Man nimlaaj wákix jol tren chuch.
Troqtaj,
i troqtaj kla'.
I welt i welt tya' man wákix chuch,
cha'.
Kom ta' la' ti'elw,
uqtel jwi'l,
cha'.
I usil xel b'i man wákix li maq, maq alambre,
cha'.
Xe' man wákix.
I ril re onli xtor man pwert,
xel b'i re lomis tromb'ej b'i la' jun ra k'echelaaj,
cha'.
Kom wi' jun k'echelaaj xtromb'ej,
cha'.
Tromb'el man wákix jwi'l,
cha'.
I taq mokom ril taq xye' man wunaq
laa rk'i kwa'y.
Ta' chki' xe' re, rechaq
xe' taq chi rchochaq,
cha'.
I las tres de la tarde xe' taq chij rilik,
cha'.
Ta' naa,
cha',
ta' chki' wunaq,
cha',
naa chik.
I xq'aj taq chich.
Naa xe' taq chik laj kaab' q'iij.
Ri' chaq tril taq rechaq maj xaq muuj tq'ax,
cha'.
Tq'ax kib' muuj onri chub' man k'echelaaj,
tq'ax kib' muuj.
Per tich'ejej wunaq xem chi rij man wákix,
cha',
tijta rechaq,
cha'.
I tich'ejej man wákix nab'e chuch,
cha'.
I kita' naad xaq jnachaq tq'ax.
I ta' naad neb'ire' wunaq,
ta' tril taq jwich
no ke xaq maq muuj tril taq.
Tich'ejej man wákix b'esel chuch.
I tich'ejej re chi rij,
cha'.
I tijta'tqa' ri' jtzijb'el,
per ta' ta' tril taq,
cha'.
O ri'n,
xaq tril li k'echelaaj tich'ejej.
Per saber la' wi'w.
I tromb'el jwi'l,
cha'.
A' xe' taq chik laj kab' q'iij.
I xpetaq ta' ril rolb'ej taq naad wi',
cha'.
Tok taq li jun kita' naad.
I xpetaq
i xq'itaj taq.
I xpetaq ta' naad.
Jo',
cha' taq.
Jo' taq chik qile' chik chweq'.
Pen ne' tqate' na'li li naj tren tokik man wákix li.
O xensaj b'i k'ex re,
wi'nka' li kom étzel q'iiji'n.
Nejb'ij re' kom awas q'iiji'n,
awas q'iiji'n.
Nik' rk'il kila' ta' tkojon jun kastig tye'saj re,
cha'.
I portun ooj ta' xojxanb'er chi rij.
I man nesiy re' chiqij ke ooj ojb'e,
lomis qaq'atuj man wákix.
Ooj ta' xojb'ek,
kom qetami' awasi' q'iij,
cha'.
I kom ooj ta' qapensar onli pwes.
kom awasi'n.
I diyoos xoj na' perdonar,
ta' qlen xqata'w.
Diyoos xen kastigar,
xk'amsaj b'ik,
cha'.
Jol tren laq chee' chi rij man wákix,
cha'.
I' usil k'isb' re man wákix.
Re ta' chki' xk'utun tzik' wunaq,
cha',
xk'amsaj b'i jwi'l man wákix.
Ke si man wákix man étzeli'n,
cha',
étzeli'n man wákix man, man troqtaj.
Maa tz'eta' awaaj,
cha',
étzeli'n.
I kond xe' li k'ichelaaj reqaj b'ik tzik' wunaq,
cha'.
Ya kwand tb'e taq kristyan
tijye' taq chik maq wákix kli.
Tich'ejej laq k'iche'laaj chi rij man wákix.
T'ijtoke' taq,
ta' naa wi',
cha',
naa taq jolin taq kristyan.
Naa kita'n,
cha'.
Kwand tib'iqej taq chik b'ik
tril taq jnach wi',
cha',
tq'axi'n.
Per ta' tril taq.
I onli tren
i onli tren sol chaq tzaqow ch'ol.
Ta' chki'
b'a ri nunk chik xta' ril taq chik jwich man patron,
cha'.
Onli qe sach b'ik,
cha'.
wi' bes ri'j taq kristyan tijb'ij re jun.
Mat chakun taq miij
o aat chakun taq aataq qawinaq.
Porke q'iij ri awasi'n.
I kom kaprich re jun,
wi' bes jun loke tren pee laj no'j.
Loke tren
i neen t'ok rk'i jun.
I ya alaa oor ta' t'el jun chub'.
Jnon k'u xen re neesiy jtaqik taq kristyan.
I balut xuq k'omsaj re.
Kom re tijb'ij ke re wunaqi'n,
ke re ta' tren respetar enkesey kureexm.
O neen jb'anik re ta' t'ok iil
wi' nesida re jchaak.
Pores chub' man lii kabal xensaj re.
Porke xk'amsaj b'ik,
cha'.
I ta' na'l laas xe'w,
ni xk'utun chik,
cha'.
Loke xkan b'ansaj re,
si xaq ch'ejej laq k'ichelaaj.
I tch'ejej man wákix nab'e chuch.
I nuk ti'ilsaj jwich non qe li xk'is.
I ta' chki' nade,
ta' chki' xq'aj laj, lajtilmit nik'are'.
Dyunabes sach b'ik,
cha'.
Ri' k'ut,
pores t'ij taq ke
pores jun kwalkiyer q'iij,
enkesey ne' si awas.
Jun jne' wardar nikare' jun rat,
tuxlan jun.
Ta' awasi'n,
awasi'n nik' qe chuk' xen jun wunaq na'e.
Mis jun nim q'iij San Isidr,
lo mism li xe' li chaak.
Xijsaj re tzik' anm nesy tk'amsaj b'i li chaak,
tk'omsaj b'i li nim q'iij.
Naa raj tib'ek.
A' awe aat sol ji' qenon li nim q'iij agan.
Iin wi' ínchak,
cha',
cha'.
Pis ínwa in b'e li chaak.
Jaan xe' li chaak,
cha'.
Kwand ya wi' chaq li chaak,
alas diyes la mañana.
Chaak tren ta' qlen naa,
cha',
alas diyes chaq tril.
Tijinin jun ka'n qeeselch witz witz,
cha'.
xpet k'ab'el jchi' petzel chi rij.
Suk'ul rk'i re petzel,
cha'.
Ay Diyoos tzik' jmoral,
wi' tzik' ralmwers.
Wi' tzik' rsoron xkaj t'oje' xelmajch jol.
Ya tijsaj jwi' man kumetz,
cha'.
loke neen xij rixoqil re.
Ya kwand xq'ajch,
xuq chi rchoch.
Ta' chk'i tren animar t'ijmech' raj chiim,
nij rsorn,
cha'.
Pores xi'j re rxóqil.
Onrli xinta' ri', ri' li ta' ch'ek.
Kom Diyoos xatirna' kastigar li,
kom ta' xatkojon.
Kebal xinb'ij chawe
jo' qile' jun kitz nim q'iij.
Naa chawaj xatb'ek.
Noo, non áchak aat li.
Kom ta' áchak
iin wi' ínchak.
Xatb'ek,
per ta' chki' xatin ch'ab'ej.
Pis ínwa,
atcha' chwe.
Wen kom ta' chawaj tata loke jun tijb'ij chawe
ri' li xate'.
Pwes kom ri' li xate,
pwes kom ta' atkojon,
cha' re cha'.
Awtz'ab' qe Diyoos awi'l,
pores onli li xatromb'ejch.
Pwes porke jwi'l aat malkriyad,
cha' re cha'.
I ri' non li xen pasar man jun lomism.
I jwi'l ta', ta' xen wardar q'iij.
Pwes sach b'i dyunabes xk'amsaj b'ik.
Kwand xtzaqsaj jch'ol man kumetz.
Kond wi' chik jun nim q'iij.
A mejor ta' chki' tb'ek.
Xk'atsaj jwich,
porke ta' chki' wi' jun nim q'iij.
Mejor ta' chki' tb'ek,
porke il li yamer xtijsaj jwi'l man kumetz.
Jwi'l kapchudil ta' raj xe' rk'i tzik' rxóqil
rilik jun kitz nim q'iij,
cha'.
Il,
li xe' taaj,
neen chki' tzaqow jch'ol.
Kom ta' tkojon.
I kom t'ij taq ke San Isidr,
nim q'iij San Isidr awasi' tb'e jun li chaak,
cha'.
Pyor kwand t'el prosesyon awasi'n.
Porke toqtanik kwalkyer ka'n.
Aber ka'n o neen tijta' jun o jun golpe.
Aber neen tijte' jun,
kom awasi'n,
cha'.
Pwes ya xqila' ooj tqakoja' alg.
Porke wi' beese dya la krus
tresaj taq prosesyon.
Kwand ta' jab'
Jali chi' kurs,
cha' taq re Lalaguna.
Tijye' taqch welt re San Isidr,
kla' ya b'esel q'iij.
Kond t'ok tra prosesyon,
Wi' tra kostumbr tiye' jo'ch' laq mulul.
Kla' b'esel q'iij re kristyan
loke tb'e taq.
Toons wi' bes jo'ch' tijtij taq.
Kwand tpe jun wen q'alaj,
ya ch'aqal chaq kristyan tb'e chi rchochaq.
Wi' bes tq'ax na jab' na.
Ajruk' re' tpee taq.
I wi' bes li prosesyon tijta' taqch jab'.
Inkesey ta'j seeñ naa jab',
eske medyabes xel San Isidr li prosesyon.
Eske segur ra jab'.
Seguro tpe jab'.
ji'n,
i pores tqa'ij ooj tz'eti'n pwes tijna' kastigar jun.
Ta' tkojon jun i xaq li.
qachuuch ójor pwes.
qaswaan qatilmit.
segun loke xyool taq
re nemoo jb'anik raa, ra luwaar.
li jun nose de kwan toos junab' lajori.
Ke xijb'ij taq kwando xpee re juwisiyo,
cha'.
Ta' inkwin inyolow laj qayólij berdaa.
Re juwisyi,
re kwando xpet.
Xk'otsaji' juntir ra qalwar niri.
Pores ke lajori lamasi' b'awitz,
juntir ya, ya komoo ra, ra swaan chaq.
Por lamas wooj niri ra ta'ji'n.
I mas tijk'ul ja'.
tijk'ula' mas ja'.
I rex ulewi'n.
lajorii pongamos tijna' juntir tiko'n chuch.
Ke nimoo kafee,
ab'iix,
kinaq' nimoo re ortalisa baa.
Re kwalkyer otros produkto mas.
Baay lajq'or ke tipee taq chik lajori.
Ke tijin twa'r sa'j juntiir.
Por nejchaak
jwi'li' maq tra chee' tijin tijtzaq taq qawá'xik.
Lajori wi' chaq kwan toos
de, de tantos re, re neen moo tqa'ij re.
Makinas neen moo motosyera,
Pores jwi'l niri,
jwi'l kistyan ooj lajori tijin tren taq sufrir jun kiitz.
ya chee' tijin tik'is.
Tqaya' kwent re nemoo niri laq miq'in,
niri Poso Berdee,
Las Planes nemoo niri San Lukas.
Ya mas pikim Chixikiin
ya tijin jun tk'is juntir maq tra chee'.
Ta' chki' jaab'.
Winaa tra kitz.
qamaam,
qatiit' lajori xkantose' taq.
Lajori limaq taq chee' taq chaq lajori.
poreso es ke tijb'ij taq.
Ke tra chee' rejwexi'n re jaab',
rejwexi' re jaab' juntir.
ta' chki' chee'.
Ta' chki' tqej jaab',
ta' chki' tqej jaab'.
K'omoo re qaqaaj taq wi' taq Uspantán,
wi' taq niri de otros de munisipyo baa.
tijin tren taq semyer re.
I tijtaqtaqch en aldeyas,
Porke tawila' ademas,
tiyempo re qelk'waal mas despwes ta' chki' chee'.
Ta' chki' chee'.
I despwes por es jwi'l li xtikmaj
loke nemoo tijb'ij taq qaqaaj,
qachuuch ójor.
Re jun istorya re Chipaajaa',
neen jchak tijb'ij taq re Chipaaj.
niri wi' nimoo tqaye' kwent re.
Nimoo nili li,
li man suwaan niri.
Li paja',
kla' wi' ja'.
Kla' wi' k'aslik taq ja',
nejchak.
Porke komoo jwisyi' xen ójor,
kwand xk'otmaaj.
I lajori wi' chaq ja' niri.
Per ójor kita' naa,
komoo segun tijb'ij taq.
xk'otmaji' juntir,
es komoo es jun chiste,
kom es jun istorya baa.
Si pwes xaq li xk'is.
cha',
ke pech man kompadr rik.
Baay man komadr rik pwes tijya' nimal,
ke rik pwes.
I man kompadr pobr naa ree,
cha'
i saber nemo xij man komadr riko,
pobre re man kompadr rik.
Kompadre,
cha' re cha',
nen chek aat ke pur aat rik,
lamas xame' pwaq,
cha' re.
Noo loke pasa ke iin xime' inpwaq jali li,
tink'ayaaj ab'aj jali li merkaa,
jali li jun munisipy.
Aa tawen,
cha' re cha',
despwes xe'j xe' maj kompadr.
Kompadr k'am b'i ab'aj ta' ye' li,
tak'ayaaj.
Baay,
cha' re,
tons inb'e tal q'iij ri,
cha'.
Tawen xqejb'i jkwa'y re xek'.
I ke si ke kwand xtaw k'is kompadr jali k'is kompadr pobr,
nimyerd ta' tk'am ab'aj.
I ta' tik'amsaj ab'aj
i baa xok re pensar,
b'is chaq jwich tzik' kompadr wi' jili.
Man kompadr xna' k'ex chwe,
neej chak xij chwe ke tik'amsaj ab'aj
i lojori ta' chiki' tk'amsaj,
cha'.
Antons xpee re xij
i kabal xq'ax jun i baa jsujik tren,
li merkaa i kabal xpee man jun,
cha'.
Wi' ra desfras rk'il ra desfras
o raal itz'iq wi' raj k'ooj dyunabes.
I kabal pur ra dyaawl rilik.
I kon xpee re i jwerte teew re.
Re k'ayaj raal itz'iq li chwe,
cha',
ta', ta' inswetr xink'amch
i chwaaj i chwaaj
cha' re.
Tawen,
cha' re,
xpe man wunaq sipajch re.
I lajori ab'aj tijin tink'ayaj
i ta' nad tk'am,
lajori xna' k'ex man kompadre rik chwe,
tcha' re.
Tawen antons xek' kabal
i xq'ax kabal,
xe' xilj ra riy
kabal xen krusar ra riy.
I qes kabal kla' b'esel taq maq komersyante,
cha',
k'omol jkwa'y jwi'laq,
cha',
k'omol itz'iq.
I keske kabal xkan taq rik'il,
cha',
tral itz'iq li kwand xk'am b'ik xk'ol,
cha'.
Despwes nik' xkan xwer taq pech maq komersiyante,
cha'.
Xen taq jun bwen q'aaq' ji'non ri,
cha'.
Despwes xpe maq komersiyante,
despwes komo alas dyees de la noche xwer taq
i xpe re kita' jq'uniik,
ta' naad xkan xwer chi q'aaq',
cha'.
I saber neen moo li xij xpe,
wi' teew xkoj ral itz'iq juntir raj jk'ooj,
I ki' jwarj maq komersiyant,
cha',
saber nemoo li wi' jun komersiyan.
Kwand xnatun,
ri' chaq.
Muchaa jun wi' jun kristyan,
jun dyawl,
cha'.
kwand xnatun taq,
cha'.
I keske wi' jun ra riy,
wi' jun alk jun play,
jun nim kwand xil,
Kabal xto'je' rib' li riy,
cha',
kom k'iitaqa'n xt'ojrib'aq,
kabal li riy.
Ri' chaq xnatun
i k'etz, k'etz wunaq kond wi' kla' kub'ul.
Re chaq neen xta' taq,
re xtzaq jch'ol,
xtzaq xe' chilik jolb'wen,
mas koon gan xe' taq lamiyer.
Rikim kabal wi' ra play,
ji'non li kabal xe' taq lja'.
Ri' chaq ril re xe' taq lamiyerd lja',
cha'.
I re xkan xweroq ijweput re apenaad chaq wi' kla',
cha'.
despwes saqer xpe.
I maq kwa'y kita' nijuun chik,
xkan juntir xe' taq lja'.
Antons xpe re.
(Xkitij) xijkitik tink'am maq kwa'y,
kom nijun laqb'ee,
tcha'.
Xpetzch maq kwa'y,
despwes xpetzmajch maq kwa'y jwi'l.
Xpetzmaj despwes xij xt'ojch itz'iq chi rij juntir.
I wi' jpwaqaq kanel jwi'laq kla'.
I jsookaq i xpe re xk'amch.
cha'.
Kabal i kompadre.
Nej chak xk'am ab'aj,
cha' man kompadre riik re man kompadre pobre.
Jii' xk'am ab'aj lajori
i pok tk'amsaj ab'aj kla'.
Loke paske tren taq jaa
i kita' ab'aj lamas tijme' taq.
I kla' xloq'atqa' chweyin.
cha',
lajori tinb'an chik bajar man inkompadre,
cha' chik re cha'.
Re xenaa chik k'ex chweyin lajori tinb'an chik re,
jwert kwa'y rk'il
i wi' itz'iq i jwert chaq jpwaq man kompadre pobre.
Xe' chik man kompadre rik
xqejchik b'ik jkwa'y re xe' chik juntiro,
xtaw.
I keseke ab'aj xmulb'a kla' li karetera,
cha'.
I kla' lamas wi' merka despwes kond.
I kita' tk'am chuch,
cha'.
I baa jsujik tren
i baa jsujik tren
i baa.
Ta' tqak'am ab'aj.
Ooj man kompadre rik k'exchaq trik'aj wi' kila',
cha'.
Despwes, despwes xuq,
cha',
xpet i xpet i xuq,
cha'.
Koompadre neen chak xa'an k'ex chwe,
kas ta' xk'am ab'aj.
Neen moo xab'aan aat xak'ayaaj.
I kwan xintaw xaq xinsuj pwes ke weyin iin pobr iin,
cha' re chaq.
Taweno xyetaqch inpwaq,
xyetaqch iin,
xya'taqch itz'iq
i xya' taq kwa'y chwe tamyeen,
cha' re cha'.
I keskee kwand.
naa xk'am chinwch.
aay jweelagran put,
lajori neen tinb'an lajori apenad k'is kompadr rik.
Xtoj maq kwa'y juntir despwes,
loke xqacholch.
ra kaseriy qe.
I mas petzel koj,
cha' re re Pinaal.
Kila'ili wi' raal aldeya kla'.
Tb'iqane' qaxumaan re, re ch'imiyaal.
Ji'n re ch'imiyaal kla' kila' t'iqane' qaxumaan.
Xensaj b'i ra qaaw,
xqama' b'i ra qaq'u'.
Kila' oojwer,
oojweri' dyunabes li usilyatura.
I i kla' wi',
ya wee kla' wi' ra q'atziij.
I nim ra b'atz'aq i kla' tqanuch qaq'aaq',
kila' tqamiq' qaaw.
Kla' xumaan t'iqane' yaltir.
Per nijun sentaw tqach'ek,
ri' li xqab'an sufrir ooj ójor.
Pinaal tb'i qane' jun xumaan,
baay ausilaa
ya wi' regidor numrad,
re regidor rechaq tb'i wer chi rchochaq.
Xaq láq'aj,
kom ri'tqa',
ri'tqa' rigidor ausilyar.
Inkambiy qe ooj, ooj ooj tra mayor.
I wi' neen nab'e mayor chqe
wi' ra, ra, ra miyor qe non rii.
Ooj kijab',
baay kla' oojwa'x enter xuman
chi jchejejk q'atzij.
k'is wi' ajch'o'j,
wi' neen tb'ank juntir.
I rij ri' ra qachaak ooj
tqachejej kla'.
Baay usil xyu' jno'j Ajchipaaj.
Ril taq niri xqab'it qiib',
qatij jb'itik ra chótix.
Xoj ook b'itik ra chótix.
Antos lajori ya tb'it ra chótix,
cha' chki' mosib'.
Mojor tqab'an jun awsiliatura,
cha' taq.
Xaq entons jinon li qapetik xoojelch Pinaal.
I xoojelch Pinaal,
xuqane' ra usilyatur chik niri.
Ra k'im qe, ta' raj chólaajil.
Per usil xqa'an chik xojelch kla'.
Xqab'an ra niri ra usilyatur re Chipaaja'.
Enfin xkanqane' bandonar Pinaal,
xpee alkad laq tilmit.
Xoj ren oktorisar chi tqa'n ra q'atzij.
I ooj xoj petik
tqatok i neen b'anik xqab'an ra prediy.
Wi', wi', wi' li pinablok,
lo kom ta' tzii lojori porke lamas ra prediy,
rechi' eskwel eseelk.
I xi' qatitz'e' ra q'atzij kla',
xen koom aldeya tb'enow mandar.
Tqakoj ra q'atzij kla'.
Per yaq frofesor lq'ori ta' diyakwerd taq,
Porke rechi' eskwel,
cha' taq.
Toos wi' jun ra,
jun ra ch'o'j jb'anik,
problem.
Toos kla' li jpetik li xqa'an ra q'atzij.
Munisipalida,
fiin sipaj taq ni'j tra lamin chi qe.
Aruk're' xqab'it tra lamnx,
xb'itk,
xqa'an numrar
xoj ren numrar.
ri' chaq xqakoj ra q'ojoom re aañ nwebo.
I kom qe ooj wi' ra qaq'ojoom.
Xqa, xqa mol rij ra qaq'ojoom.
Niri mas ooj trist niri.
Tos xi'j jun wunaq chwe,
Kom retamaqi' chi iin iinq'ojomani'n.
Rk'i wikaan ójor,
xuq uk'il.
Boos Toor,
cha' chwe,
qaloq'e' jun qaq'ojoom oom,
cha' chwe.
Tawen,
incha',
incha'i,
a saber li ta' chki' inkwin li.
A' atq'ojomani'n,
tawetamaaj na qatijoj qiib',
cha' chwe.
Si oom mas, mas lastima,
chótix niri.
Qaloq'e' jun ra qe oom,
enkesy jun ra jalman q'ojoom tqaloq'.
I tqa'an qe, qe
tqa'an ta' rejwex ooj b'e laq tokaa
ra qe, qe re aldeya.
Mas ooj triste,
mas kojb'isonik,
dyunabes chin kyekow awaldeya,)
tcha' re.
I qawinaqi'n li k'iche' tiyolow.
Tawen,
incha' iin re.
Toos tawen si tqab'an ra qaq'ojoom
entons i aañ nweb.
wi' chaq ra q'atzij.
Toos ooj chaq q'ojomaank jujun aq'ab' rk'ilaq.
Tya'tqa' ra qakumb'al,
tijya'tqa' ra qaaw,
tijya'tqa' juntir.
Xaq li tqach'ek,
per kom qe ooj tqa'aa na.
Ri' chqaj tqa'an na alegrar qaldeya,
tiniman qaldeya.
Juntir,
t'oki' ra q'ojoom,
baay enteer aq'aab' baa xojoj.
Titaw aldeya,
titaw juntir kristyan taaw anm,
taaw juntir.
A' jun nim q'iij tqab'an laq'ab' re ra aldeya.
I xmiq' ra aldeya,
per jwi'l qaq'ojoom kom,
kom ta' tqab'an kobrar.
Juntir kristyan titawk
I xpee tzik' k'tzan frofesor
Markotul wi' niri
xen, xen trabajar.
Tb'ensaj,
Ral ab'aj,
nik' xb'it pech chótix.
Ji'n nik' xb'it pech chótix.
Entose ojchakun re chótix,
ojchaakun re eskwela.
I tra mosib',
usil nik' xb'it eskwel,
pech chótix.
Ji'n,
entons kwand xentaaj eskwela,
xentaaj chótix.
Xooj q'ojomaani'n,
xqakoj q'ojoom chi' chótix.
I xentaaj eskwel,
xqak'ul jq'iij.
xuqi' alkald,
ri' li.
Kwand xentaaj ra eskwel,
xentaaj ra q'atzij tambyeen.
Xqab'an ra q'atzij,
ch'usil jnon li xqab'it.
Ooj ojq'ojoománik,
xqa'an gnar xok re' Matey Aj Albre re alkalde.
Entons taw taq,
nejb'anik aq'ojoomaq,
nejb'anik tab'an taq,
Taw usiliyar,
taw yaq usiliyar,
laj despach.
Pwes neen taj ooj tqakoja' q'ojoom,
aber si ooj ab'an oktorisar.
Koj taq a si kostumbri'n,
cha' alkald li.
Ri' re' don Matey.
pero iin tirna' taqa' kobrar,
cha'.
Noo,
cha'.
Antons tzij don Matey
ya kom ta' tren taq kobrar rechaq.
Raldeya tijb'itaq,
loke tren taq.
Entons xiij don Matey.
tak'amwaj taq,
ta'an taq agradeser.
Tab'an taq jun wen almwers,
jun wen seen re jun ra esb' raj tewaq.
Kones kikotemal che'ch' don Matey rechaq yaq awsiliyar.
I yaq awsiliyar ri' tra jujun mosib'.
I wi' naturaal koj taq retal.
Tons jnon li tren taq chi qe,
ojloq'aj taq tya'tqa' qatrag laq'ab'.
jun ra qakafee pech pan.
Si noo xna'tqa' tamal,
I baa lajori muk're' ajtren taq
o ta' chki'n.
Kom qe ooj lojori jnon li xqab'it qaldeya.
I usil ya lojori ya xmiq'i'n
i juntir ya tikwin tijkoj taq q'ojoom.
xoj xkam k'etzen wunaq.
I xkaani' inq'ojoom iin,
li chwe.
Tons xqasipaj na kib',
uxub' tiyemp chik.
Oor kwand xkam k'etzen wunaq
Tiix Tiw.
tobiy xqab'anaa.
I kistyan ya wi' chaq jpwaqaq juntir.
I ooj tqana' gaast re ra q'ojoom.
Tqaloq'a'n teel,
tqaloq'a'n juntir.
tambyeen la' tqesajw.
laj kab' q'iij tqarayaaj jun raqaa,
qaaw tqarayaaj jun ra qlen.
I ta'n,
tons xqab'an pensar
nechaa ooj q'ojomaani'n.
Per oojatoj sikyer pajni'j.
Ya xqasipaji' mas,
che' rechaq.
Yaq regidor,
baa lajori yaq regidor tichaq toj taq k'itjaa'.
Per ya xqana' ra,
ya xi' mas de beyntisink aañ,
o beyte aañ tqana'tqa' serbir.
Xqab'ita' qaldeya,
entons ya lojori kita' chki' ooj q'ojománik.
Per paresk tzii ooj q'ojomank.
Kins sektimbr regalad.
Rk'i k'omon rechaq yaq pofesor
juntir,
diy las madr ooj b'i q'ojoman kib',
uxub' oor.
E tambyeen ta' tqab'an kobrar.
Kwand xwa'x don Karm niri,
Kanis,
cha' taq re, re profesor.
Ooj retamaqi' niri taan alegre re'
inyuq jch'ab'ej taq.
I kom iin xinkan enteresaa re ra q'ojoom.
I alegre tqab'it qe,
jinon li xqab'it qaldeya.
Entons lojori ooj chaq toj taq k'ítaja'.
Kwand rajaq yaq ausiliyar.
I ta' rajaq lojori jalan chaq aq'ojoom tijme' taq.
Tijme' taqch ajsanantoñ,
wi' bes pkom ya qe ooj ya xqab'ita'n.
Ya xkan qak'ute' chuchaq.
Wetren taq seguir taweno.
I mikita'n,
wetijchup taq
ri' chaq rechaq ti'lu taq.
Per qe ooj xqana' luchar jb'itik.
Ri' li xqa'an ooj,
xqab'it qaldeya,
ooj q'ojomanik.
I xqab'ita'n,
mit ril taq yaq profesor.
Noo li xojq'ojomani'n,
juntir xqab'it qaldeya li,
usil, usil xok,
xniman nim q'iij niri.
Entons oojtataq yaq mosib',
chi oojkwin re q'ojomank.
K'etzen profesor,
oojkwini' re q'ojoman,
entonse xen taq pormar chik tqab'an nim q'iij niri.
Tons loke tren konbenir tqesaaj konbit,
cha' taq.
xen taq areglar resaaj kombite.
Usil xel konbit niri.
I ooj oojb'enow ensayar rechaq.
Ta' chki' la' tijtoke' taq q'ojoom,
no ke nirit mism.
xin kwin chij b'itik uchoch.
Uchoch li wi' jakili nim jpaam.
Tpee profesor Kaarm
i k'etzen taq profesor,
yuqte' taq jaa chwe.
Kla',
kom ta' eskwela,
ta' salon.
La jaa uk'il tren taq ensay.
niri xna' komo kijab',
joob' welt ensay.
Niri, niri t'el b'i kombit,
ooj ojq'ojoman chi rijaq.
I ooj q'ojoman chi rijaq.
Por kom ta' ra qapwaq,
ta' len ojt'owk.
konto ensay re ju'nj enter ojq'ojoman.
Per ojkwin ojq'ojoman
o' tpeti kristyan chi rilik.
Ooj ojq'ojoman,
sik' qaq'ojoom ri byen xoj b'ita'n.
Baay kom ya tchaq ren ayudar,
ya q'ori xna' kambyar.
Ya mojor tqatok q'ojoom naaj,
cha' taq.
Usil xijme' taq yaq ajlaq tilmit.
Usil ya mojor ya noo.
niri tqatok chik tqa'an deferensiyar,
cha' chik yaq ník'aj frofesor chik.
Baay yaq frofesor,
ník'aj chik ya jalan chaq mejor.
Usil xuq chik jun frofesor chik.
Mejor tqamech' naaj,
kom lojori chaq ye'saj ayud laq'titzij.
Kla' chaq tb'i resaj taqch.
Aj chi naaj chaq tyu q'ojoman.
Toos qe ooj ta' chki' ooj chikon jwi'laq lojori.
Per xkani' qak'ute',
xqak'uta'n ooj xoj q'ojomanik.
Xiij man frofesor Marktulyo
qetz xwa'x niri.
I niri xkamw b'ik.
tcha' re,
tcha' re k'etz'en wunaq.
Noo don Baltasar
iin chwaaj loke wi' laydey,
ri' li tqak'ut chuch, chuch kistyan.
Tpee kistyan naaj,
tik'utunk,
neen wi' li aldeya.
Neen, neen wi' ra qaq'ojoom.
I wi' ra, ra moyimiyento tqab'an ooj ojb'enowk.
Maa jweranta'n tyuq b'enowoq.
Tons ri' li tren mostrar chuch kistyan,
tcha' k'etzen frofesor.
Entons ooj dyakwerd aat q'ojoman taq.
I tqak'ut la' wi' ra, ra qakapasida laj qaldeya,
tcha' man frofesor li chi qe.
Entons i tz'eti' xqak'uta'n.
Baa lojori kom wi' chaq aportunida.
Ya lq'ori ya, ya, ya kiyeresir
ya wi' chaq ra pwaq tiye'saj li aldeya.
Tichaq b'ijme' taqch ajKobaan,
b'ij me'taqch aj San Pedro Karchaa.
Tichaq b'ijme'taqch ajnaaj q'ojoom,
tichaq toj taq por miil chaq.
I ri' qe ooj niri xqatiik ra dose ketzal qe xqach'ek.
Yoos per re qe jun qa, qa, qa aaw tqajaach chi qawch.
K'exi' xqatij chijb'itik qaldeya.
Niri lojori kepen yaq frofesor kow chaq tijye' rib'aq juntir.
Per qe ooj xqana' luchar bastante.
Ji'n xqab'it salon,
usil xojchaakuni'n juntir.
Oor ri' chaq yaq, yaq tijk'iyikaq lq'ori,
wet wee tkuxtaj jwi'laq
o ya noo.
Per ooj ya xqab'ita'n,
lajori ya xqab'ita'n.
Lojori bonit chaq rilik aldeya.
I wi' chaq lojori chik,
ya primera Diyoos
ya xkan qak'ute' jun kitz loke qakapasida laj qaldeya.
Pwes ri' li xqa'an ooj.
Xoj chaakuni'n,
xqana'n,
xqana' perder qatiyempo.
Pero ta' xqab'an perder ooj.
xqana' perder.
Per ta' xqab'an perder
porke xkani' qak'ute' qakapasida.
Ji'n la' wi' ra, ra qupiis,
ra wi' ra qaq'ab'.
Ra wi' raqakostumbr xqab'ana'n.
Xqab'ana'n nim q'iij
i xqana' alegrar,
xqak'uta' tra qakostumbr chuch ék'el.
I lojori yaq tijin jk'iyikaq,
wet tziiti xqab'an tril taq,
tijna'tqa' seguir.
Solmente si ta' tzii xqa'an tril taq
tijchupa'tqa' li.
Pero ya qe ooj xkani' qane' luchar jb'iti' aldeya,
lojori chuchaq.
I primeramente Diyoos lojori wi' chaq karetera,
wi' chaq juntir.
Ta' chki' k'ex tijtaq, tqa'an qanim q'iij lq'ori.
Nim q'iij re Mariya Awsiliyadora,
ya titulad chaq.
Ya xna' sonar ondekeraa.
Tichaq pee ajchinaaj chi rilik.
Wi' chaq,
ya xnimani'n,
per k'exi' xqatij kwand xqachol.
Ra jb'anik ayoos tijb'ij qabesiin aj Pinaal chi qe,
tq'ax taq.
Ayoos tqa'an ra qalmwers kwand xqachol,
tqa'an ra qalmwers.
A' beloriy li,
la' a estan asyendo belorio,
tcha' taq.
I wi' ra qab'o'j b'a q'aaq',
qaqaqan ra qalmwers b'atz'aq,
tqab'an posaa kla'.
maa beloriy ta' chki'n.
Lojori titulaa chaq nim q'iij,
ya xa' kwent chaq sansonar ajsik.
Tons ri' li ra qáchak xqab'an.
ajiini' ék'el re'.
de beyntikwatro,
de beyntisink,
Niri, niri xoj chakuni'n juntir.
I primeramente Diyoos chak,
Tose iin niri xinkub'eri'n,
porke jwi'l inrelijiyon.
I jwi'li' chótix
i jwi'li' taant.
Est lojori pongamos lq'ori ya xnimani' ra qachak.
Ya xkutuni' ra qachak
loke xqab'an.
Entons oor lq'ori yaq, yaq tijin jk'iyikaq.
Chek wunaq ri ya rechaq,
ya rila'tqa'n wee tzii xqa'an ril taq.
Tirna'tqa' seguir li, ta', ta', ta' tijchup taq,
ta' tijkomsaj taq.
De loke tren taq tijb'i taq jwich,
oor mikita' tzii xqab'an re tril taq.
Tika' jchupa'tqa' re',
per balemas qe ooj xqatija' jq'iijl.
Xqatija' qachoq'w,
xkan qak'ute'.
chuk' tijyol taq mir pwes qatija' jun ra qatrag.
Qatija' jun ra qalmwers,
xya'tqa' jun qadesayun.
I alegre xqab'ena' nim q'iij,
ji'n.
Entonse ya lq'ori ya xkan qatoje',
es élunik namas qaaj.
K'omo chawe qaaj Toor.
neen jb'aniik xan k'ex loq'laj uleew chi qawch.
Pero ajki' maas ójor
raaj lajori juun kawunaq junaab' o se'a kwarenta años.
ki ta' tzaqsáj kaxlaan mees,
ta' tib'ansáj juun seb'laj chaak,
ta' tik'upsáj uleew tambyeen.
tiq jos taq qaqaaj qachuuch,
y ta' naaj qesaaj taq josiik,
i tijye' tzilaj taq ab'iix,
y nen xk'up ruleew,
seb'laj nim jaal tijb'it jun junaab'.
y seb'laj ka'n chaq laq uleew.
Pero nen xanow k'ex re uleew,
ri lo ke iin tanb'iij
o sea tzi kan el grabado,
nen b'i ri re nen b'aniik xan k'ex uleew twil iin.
Komo ke k'is organisasiones relijyosas xanow k'ex re uleew,
ee kwando xisájik ke es mejor tikojsáj abono,
xk'amsájch itz'yeq Estados Unidos,
xk'amch la Iglesya Katolika,
xk'amch ritz'iq
ee tib'ij taq rechaq re tijt'o taq meb'a'.
Pero em twil i'n me ki ta' xojt'o taq,
si no ke xan taq ke k'ex chi qe.
Xk'am taqch yajeel la maq atz'iyeq,
sib'laj k'ii jwiich yajeel xpetik,
y k'amolch jwi'l maq atz'iyeq,
ta' loq' tesaj juruub' ne tach'ej
komo ke k'amolch juun étzel ti'l dyunabees.
Y eem xk'am taqch abono,
xk'am taqch beneno,
xk'am taqch folyares. Xmajsáj k'exik ri ri ri k'aslemaal loq'laj tiko'n,
y ta chi' ta' tijya' loq'laj uleew lijori si mi ta' tiqakoj,
ta' chi' loq' ojwí'nik.
Xwil na júnkitz ójor,
ri tik'upsáj uleew,
y qap kirtyaan wi' kirneraq,
wi' jwakixaq,
b'ween taq ab'iix naq b'itaq pero ke kalidad ab'iix en ryalidad.
Ri chi ki lajori ta' chi ki i'n si no ke taye' abono,
tzurmájch juun monton ka'n ch alaaj,
seb'laj ixpek'peech,
sib'laj wi' chaq nik'ij tra ka'n chik
ta' chi ki tiqach'ob' jwich saber nen chi ka'n laal.
y tinaloq' chik juun kúmb'il re tijk'amsáj chik li chik,
i nojeel q'iij tiqab'aan maas k'ex re uleew.
Ri ójir tikuxtaaj inwi'l chuch jaa ri qalúwir ooj poqi'n, baa ma kaach' uleew ta'n,
em qak'up júnkitz,
qaqesaj kinaq' peech k'atzaan inchuuch,
qatik júnkitz qakinaq' qe qe ooj berdad qe chuch jaa.
Ee qatik keq lu'j
nik'ij keq kinaq' ji' nimaqiil ri' per galaan kinaq' tran oombre,
per ke kinaq' oom, qes tz'eet y y chi tijeem kinaq' li Balo,
seb'laj simiin chi tijeem,
ta' rejwéxik ke lijori tib'ijsáj,
ke tantzaq ke sopa,
ke tatzaq konsome
no li ta' tib'ansáj ójir,
en ryalidad xansáj k'ex chi qe fijaat,
pi we iin xansáj k'ex chi qe.
In maas tantzaq reqle'n la iglesya katolika,
ri li tantzaq reqle'n in,
por ke xk'am taqch qleen,
xya' taq jno'j kirtyaan,
raaj ne' tzi li li tzi li tanb'ij iin.
xan taq juun, juun parte,
pero pi jun lado chik xan taq k'ex chi qe,
xan taq k'ex chi qe por ke fijate ke,
ójor taq tziij b'aniik tanb'iij,
tatik akinaq',
saqweech Oswaldo peer ke saqweech oombre ki ta' beneno xqil,
¿nen nen chaq xk'exmaj uuch uleew? ooj xojk'exowik,
no'j i'n kirtyaan extranjerb' xpetaq,
xij taq ke, qakoje' kaxlaan mees laq uleew.
Saqweech ójir Balo tijye' saqweech maq ri,
pero rechi' juun saqweech antiwo ma ri ta' re k'is kaxlaan taq wónik.
che' taq re man saqweech,
a pero lujo man saqweech y tatij
y b'ansáj ra'l pero kalidad boos Balo,
seb'laj simiin chi' tijeem,
tz'et raaj aaw
y ta' tika'nob' awee jwi'l,
ta' tran k'ex awexkolb' jwi'l si,
re sib'laj rechi' loq'laj uleew pwees.
Tikuxtaaj inwi'l
wi' juun juun luwar jri ajsik re saqpooq tjb'ij taq,
y inqaaj pwees tikil saqweech jwi'l,
o telch tra saqweech rik'an,
tikankojsáj jmuul laq ab'ix,
titaw chik tyempo tijos b'ik,
ji' maq saqweech ri wulman laq uleew fijate,
tawesájch a Dyoos juun gran bida,
sib'laj tinojsánik,
y sib'laj galaan chi tijeem.
Baay xij xok li maq maq xpet chik
y tambyeen maq gringos, xk'am taqch semiya extranjera,
xk'am taqch juun saqweech juun redondo saqweech,
xk'am taqch juun lomaan,
y y sach jb'iij maq saqweech xk'am taqch.
Kla' sach jwich ra qasaqweech ooj fijate.
Lajori tatik chik ta' chiki' tya',
lajori y kita' chiki' sachi' jwich,
ta' chiki' ma ra ma ra saqweech li ta' chiki'n.
Tatok ta' chiki' lamaas ti wi' chikwu,
saber we raaj rik'il k'is Ajkarakol,
Ajsaqja' raj ajwi',
ajwi' pero in tanb'an pensar ta' chiki'n.
Ri li tijb'ij rechaq,
eske man saqweech li ta' ta' loq' tak'ayeej,
ta' nim tijye' juun k'aam,
y tz'et i'n ta' qas nim tijye'w
tantyado ke tijye'w ra saqweech,
per raaj titiksáj juun kib' tzii tikik,
ri tiye' seguramente,
komo ta' xansáj ójor ta' tichikonik,
y komo ta' rajwu ta' tik'amsáj
Rik'an ke telch laq ab'ix,
Rik'an ke telch laq ab'iix,
y y ójor ta' tik'amsájik,
komo ta' ooj k'ii y ta' ch'iich' tambyeen.
Entonses nen tijch'ek,
tatik si ta' rajwu,
si at qe attijowik.
Y jwi'l k'u ri ya xu' jno'j k'is kirtyaan,
tiqab'ij ooj,
xu' qano'j tiqab'ij ooj,
peer xu' qano'j,
peer qas ta' ji' lo ta'n tanb'ij iin.
Sach jwich qe ooj,
tambyeen tran nik'ij kamotes qik'il
wi' juun kamote rosado pero antiwo
ay Dyoos rik'i ke juun tatij awunke mi kita' áaw.
Wi' tyempo tita' wijaal,
kita' pero we wi' kamote awik'il rik'i ke juun,
wi' juun ra júnkitz amaq'na'
rik'il ya xatnoji'n moos,
ta' rejwéxik waa.
Seb'laj tawik'aaj,
tz'et atnoj i'n
ki' chi tijeem.
Y ma ma juun chik tike' k'i,
si no wi' chiki' juun jtziiil,
komo ke si tinojsáj awanm.
Pero lijori loq' man kamote tatij lajori Oswaldo,
ta' chik i'n
Ta' chiki' tzii.
No ta' chi ki tzii pur chaq algo laj ja',
y algo k'a ri maq beneno tib'anow wi' laq uleew.
Y entonses xi chaq lajori,
twil iin,
ri ajki xb'ansáj k'ex re,
pero lo mismo xsachi' jwiich ájij,
ájij ta' ta' b'anool abonar niri,
xi chaq juun juun juun tiko'n ri ta' ta' mi ki ta' abono la',
per chaq ta' júnkitz la qab'ix ri la malanga,
we taye' kweent re malanga lajori ajsimiin na, Ajsimiin na.
Ajsimiin tatiij,
por ke li ta' qas ta' juun tratamyento b'anol re,
kan el na jilon ri taqel b'ik.
telch por ke jgaan telch,
per qe ooj ta' tiqaye' maas jq'iij sik' malanga tambyeen.
Ta' ta' ni juun tikowik,
titik chi bween,
ta' ta' tijtik taq kirtyaan,
komo ke mi ta' jganaq y man wuroon seb'laj alimento.
Tonses jilon xan k'ex uleew la abono,
xk'am taqch man abono
ya tres sinkwenta juun kintal,
tres ketzales y medyo juun kintal abono,
y man abono xk'am taqch galaan fuersa jchoq'w,
xk'ii kijab' junaab',
raaj kijab' junaab' xk'ii man abono pero bween abono,
usiil xqej jchoq'w,
xk'ex taq jb'iij,
jalaan chaq jb'iij,
y jalaan chaq jb'iij.
y xok taq chi' jkojik jb'iij,
baay ri xtok taq juun juun jb'iij man juun barko bikingo por ejemplo.
Xkanjye' taq maas na fwersa man abono,
per seb'laj paqelik,
¿y lijori juruub' rijiil?,
ta' chiki' tkwinik juun pobre chi' loq'iik
pwees juun kintal man man mees li.
Y ri ójir xye' taq na a' tres y medyo,
xil taq ke xk'omon re qáb'ix,
y ya xk'omon re qíjaj,
xraq'ansaaj taq rijiil mees.
Y qe ooj ta' xaq'anik rijiil qixiim, jwi'ch qe,
Jwich qe
Pero man mees lajori seb'laj karo,
man man beneno seb'laj karo
y jq'iij juun ajchak seb'laj karo.
O se'a xan taq k'ex chi qe,
re qak'aslemaal ri qas qak'aslemaal oj pwees.
Iin xwil na Oswaldo,
xwil na,
raaj xwila' na oxlajuuj qajlojuuj junaab' k'aslemaal seb'laj tzii fijate,
tiqej jab' Dyoos attzuqán.
por ke tel k'is okox re re nab'ee q'alaaj,
y wi' yajeel k'amolch loq'laj jab',
syempre wi' yajeel tijk'amch,
pero tambyeen k'amolch kumb'il jwi'l,
telch k'is okox li piniselina i'n pwees,
antibyotiko tijb'ij maq mosiib',
entonses k'is okox tatij,
ya xana' bakunar ayb',
ya xe' kunaaj ayb'.
Y telch nab'ee taq,
laj rox jab' uchaq loom li,
chi' riij b'i kompisant li lamaas wi' man pista lajori,
a' ke beyesa Balo jli' li Kurtyembre tijb'ij taq,
qap saq k'im fuerte telch.
Baay ti'el b'i taq ra ék'il,
ta' ojk'ii tambyeen oombre,
iin tikuxtaaj inwi'l ma juruub' ta' kirtyaan,
tantyado ke kistyan tel taqb'ik aq'ab',
wi' ra jchikchaq taq ra ék'il,
tijmole' taq juun ra chikech.
a' baay tzaqsáj i'n,
tijsáj i'n juun bween wi'k fijate,
ta' rejwéxik ti'nik fijate mejor ke chuch ti'nik,
por ke lijori man poyo por ejemplo
nen chwaaj re si re qe juun iik' peech pajník'ij,
ti ti tiren taq ti'nik re.
Y qaqaaj qachuuch ójor no rechaq ajri tijtij taq juun eek',
tib'iij taq
Qakamsaaj juun qák' per juun chuuch eek',
ya xmoloni' jun muul o ka muul.
Titijsáj pwees bale la pena pwees.
Per lajori juun iik' peech pajnik'ij chaq tin tatiij juun rex ti'nik,
qab'iij pure juun rex ti'nik,
ma ta' ta' ta' q'anerselik li,
puramente saber nen jb'aniik ri titij awajaq,
tiwux tyo'j lijor k'is awaaj.
Ójir jilon ta'n telch juun juun la wuron
ra ra okox b'ij taq,
saqk'im che' taq re,
ri ri nab'e tiko'n re q'alaaj,
rox q'alaaj wi' chaq,
qap kwando ab'ix ji' chaq nimaqiil li,
ya chaq k'olk'o'ch chaq ab'iix tiqab'ij,
tel xaq ab'iix,
wi' lamaas wi' kirneer,
tel xaq ab'ix,
wonol xaq ab'iix tik'amsájch,
per juun bween wiik' Oswaldo
juun bween wiik'.
Y ri li baa ya tok,
ya b'esel chaq júnkitz jab',
pwees ya oksel chaq júnkitz chi ok jab',
¿Ri ta' chi xawil b'a tyoox?,
¿o' xawila' na b'a tyoox?.
Ta' chiki' xinwil.
Juun b'a tyoox juun ra súrsik woroon ji ma ri,
por eso tib'ij taq jb'a tyoox,
jb'aniik juun ra b'a riliik,
y ra wíswil tinatunik,
wi' ra,
wi' ra riij,
tisolsájb'ik,
y tipetik ojor taq kirtyaan,
tijpaq' taq kijab' tresaaj taq b'i,
ya ya jganaq chaq nen taq ra taq ra,
tijpaq' taq.
ya chaq poq'ow saqmolb' peech re'l,
tit'oj taq b'i la okox xilij,
a' kalidad bos Balo,
ri li qas tz'eet k'aslemaal ojor taq tziij.
Lajori ta' chik i'n ma ra woroon ri,
sachi' jwich.
Sach jwich.
¿Nen chaq sach jwich?
sabeer man ra b'a tyoox ta' chik i'n,
xb'ij juun wunaq chwe,
raaj juun junaab' lajori,
Ajwi' tye' qik'il li miq'in.
Che',
per iin ta' tankoj
sabeer nen chi' woroon tib'ij re,
por ke b'a tyoox iin tantok a'n y ta' chik i'n nada, nada, nada.
Ri li k'is nab'e taq okox telch,
telch saq k'im,
telch nen b'i ri b'a tyoox.
Ajruk' re tel juun chik jb'iij raq' keej,
che' taq re. Juun ra saq okox wi' ra rusumaal chalaaj
pur b'aniik jun ra raq' awaaj.
Entonses lo mismo juun seb'laj galaan chi' tijeem,
tb'e chik júnkitz re chik,
telch sekek,
telch keqiix.
k'is b'i re woroon re re xaq chaj,
ajruk' tel chikch nen b'i re q'antzu,
q'antzu
telch q'antzu
a' kalidad ra q'antzu tye' ójor,
baa lijori b'aniik qik'il chuch jaa aj tya',
per k'olán chee' qawi'l,
y tikil chaq q'antzu qawi'l,
lijori ma ta' chiki' telch,
por ke telch jilon li.
Xu' juun wunaq,
xb'ij chwe nen nen jtikiik q'antzu
entonses por eso ta' sachel jwich,
xintij i' joob' junaab'
o raj lajuuj junaab' lajori xinb'an.
Xinb'an juun ensayo re,
y tz'eet xelch,
pero este chi seys años xel wch,
ta' xelch lajor,
ajri xelch nik'ij chik,
y lajori ajwi' na,
pero komo li ki ta',
ki ta' tiqatzaq mees la',
jgaan ke chaq tiqab'an juun juun ra jsemiyero jb'aniik,
Entonses tel chik k'is raq' keej,
ajruk' re tel chikch nen jb'iij ri re maq tra sekek,
tel wi' nik'ij
tqab'ij taq ra ruuq tz'íkin
ojche' re.
A' per es ke galaan chi tij,
y wi' oombre,
y tel chikch keqiix.
Ajruk' tel chikch nik'ij tambyeen taq ra rusuum chi' keej
ojche' re,
lajori ajwi' na,
baay re ajwi' na li k'ichelaaj,
pi ri k'ichelaaj chaq pero niri laq tilmiit ta' chiki'n.
Seb'laj Dyoos ojtzuq
pwees titok a'n
tiqej q'alaaj.
juun tiko'n chik oombre este tel maq taq ra saq ichaaj,
telch maq ra rexkab' tz'i'.
Atb'e li k'ichelaaj wi' ti attijew,
telch taq ra asaam.
oseya rikiil ya' li jwi'l la misma naturalesa.
Pero xpe ri wunaq,
xok chi tzaqiik y ooj tiqab'ij,
wi' chaq abyones,
wi' chaq elikopteros.
¿Nen tijtzaq taq k'is elikopteros li teew pwees?,
ooj ta' tiqaye' kwenta kanjt'oje' taq kimikos li li teew.
tiq'ax maq abyones.
Y ooj tiqab'ij,
Si' man proyekto re gobyerno bweeno.
Legalmente ta' tzii kanjtzaqe' taq étzel taq qleen la quleew,
y sach jwich,
y lijori tiqej juun juun k'ichelaaj,
pongamos tib'ansáj,
tib'ansáj wataal,
oseya titzaq taq chee' re ab'iix,
ta' chi ki telch woron li fijate.
Ta' chi ki rexkab' tz'i',
ta' chi asaam,
ta' chi qleen,
y wi' chi ki juun juun juun okox re k'ichelaaj tambyeen,
nim raqen júnkitz chuch man ra itzaab' li ri ri piyeq'okix.
¿xawil a' na o ya no?
Ya chiki' xwil iin.
piyeq'okix che' taq,
solo qe ooj tiqab'ij ra piyeq'okix tiqab'ij,
wi' ju juun nimaq raqan chuch ra itz'ab' ri.
Nen b'i ri titzaqsáj la la kinaq',
galaan chi tijeem lo mismo okox i'n,
ya xi chaq takiil i nen xilow,
nen ta' chi xilow,
ta' chi loq' tijyol.
Por ke ta' chi ril,
ta' chiki' sachi' jwich.
Tiqab'an li ójir,
ojpe laq k'ichelaaj,
de todo modo b'i qate' haber nen tiqatij pwees,
ri mismo uleew tya'w,
xiq tiqak'am wen wi' qatz'aam ya es ke seguro ojwi'n chi bween.
Seb'laj taq qleen sach jwich,
ra Ja'kub'i' tiqab'ij,
ójir wi' puur xilij,
wi' top,
wi' k'is ixtuutz',
¿nen chawaaj?,
b'i atoke',
wi' wi' tatij la' pwees,
wi' muuch' tambyeen.
Baay xojk'iyerik pwees,
xan taq kontaminar ra qa ra qab'ee ja',
tzaq taq kamnaq qleen,
tit'ojsáj mes,
lijori ya ta' chi' ta' chi' tarayeej riliik man ra ja',
ke fuerte no'j k'is kristyan lijori,
lamaas wi' jno'jaq,
iin tanta' lamaas wi' jno'jaq por ke ta'n Balo,
tijril taq juun mees tijt'oje' taq kla',
wi' juun jmeesaq tijt'oje' taq kla'.
tz'et attzuq a'n tambyeen,
komo saqi' ja' li ójir ta' tz'iil,
ki ta' beneno,
ki ta' tz'il laj taq qleen,
ta' kamnaq taq qleen,
por ke ójir wi' k'uch,
tikam juun awaaj,
xtaw i' juun mulaaj k'uch tijiik.
Ta' ta' titz'ilob' ja',
wen xkam juun kwa'y
ta' rejwéx tamuq,
sik' taq awaaj xok tiqa chi tijik,
wi' juun xuman jwaaq kla'.
Xkam chik juun awaaj juun lado,
xe' taq chiki' kla',
tijb'itaq b'i tz'iil.
Xpe' mosib',
xok taq chi' b'aniik benenar k'is awaaj,
xkamsaaj taq k'is tz'i',
xya' taq beneno,
xpe taq sik' taq k'uch xtij taq,
sach jwichaq.
Nen b'i ri li ri li lo ke iin xwil Oswaldo.
Ri li lo ke iin k'ex laj wanm tambyeen,
Nen xan,
nen xan qatilmiit,
por ke li mi ta' tzii tiqab'ij oj tzii'n,
pero nen jtziil pwees,
ajri chaq lajori xok taq iil,
tril tob'ol chaq juun kamnaq chuchaq ta' chi nen jchaak.
Entonses lajori tran taq drenaje por todos lados,
¿lamaas tijtzaqe' taqw tambyeen?
Li ja' tijtzqe' taqw
Li ja' tijtzaqe' taqw,
entonses kla' ma ta' ma juun juun byeen ta' tib'ansáj re qatilmiit.
Xqamajch chikch chib' loq'laj qixiim,
kla' xmajmajw,
xan taq k'ex re qaaw chi qawch,
ójir tikuxtaaj byeen,
byeen inwi'l iin.
wi' wi' qakirner ójir,
tiqak'up lamaas tiwerw kirner
a' saqk'im qaaj pero tib'uchuwh tisaqer,
ta' chi ki ojkwin chi tijik,
tz'eet mulan re lajori tak'up,
lamaas tiwerw awakix,
lamaas tiwa'x akirner,
ta' chi telch,
xkami'n,
¿nen xkamsán?
k'is, k'is tra jkaniil wi' laq uleew,
ri sachow jwich,
por ke mat xkam,
ti ni elch por ke maq ra okox li tra ka'n i'n yo'l li uleew.
Ma woron ta'n no ke li wi' jbida tra ka'n i'n telch,
por eso telch,
baay xkam jka'naal tra jka'niil,
sach jwich rechaq.
Entonses ajruk' re xk'am taq chikch íjij,
xkam taq chikch juun íjij,
xu' jk'ute' taq nik'ij íjij re ab'iix.
wi' tikojow íjij li,
wi' tikojow per ta' qas tipax jwich,
ki ta' ta' xya' qaaw chi' riij,
wet xe' ra qaaw chi' riij,
tab'an pensar iin,
tisach qawch oj lajor.
Por ke rijaj rechaq re qe juun junaab' tine' b'e aloq'e' chik rik'i'al,
tiraq'ansaaj taq maas rijil.
Pero k'omo re Dyoos kirtyaan ta' ta' xk'am taq,
et qe xu' laj ranmaq kirtyaan.
Xu' chik juun padre tikuxtaaj,
xu' chik juun padre padre laj chootx,
por ke ójir ri ri iglesya katolika ri maas wi'
wi' jchoq'w pwees jswerte wunaq,
lajori ya no xb'ansáj i' k'ex re,
xiij:
Lo ke b'anol awi'laq,
Iin tinb'ij, chwe chaq ta' tzii tab'an taq.
Re xan juun miyiij toq'ob',
xu' jwa'b'a' júnkitz,
k'amolch man mees,
ya xakamsáj awulewaq,
mejor tok taq juun no'j re.
Li ta' ta ojkwin ooj chi b'aniik,
iin xintija' jb'aniik per xinkosi',
ta' ta' xink'iw
xink'iw raaj joob' junaab' ke xink'iwt
o waqaqiib' ke junaab' ke xink'iwtaq.
Tankoj mees la' bween ab'iix tran.
Pero jyook eek' tankoj la',
pero bween ab'iix tran,
peer k'exi',
k'exi' júnkitz chapiik,
Juntiir qleen tib'ansáj taqch yaq kaxlaan taq wónik,
tiqab'ij ooj es la teknolojya abansada,
per lo ke pasar ooj qe tran taq jaragaan.
Ojwux jaragaan jwi'l ta' chi chiqaaj tiqab'an qleen,
Ooj ojb'anow,
ya ch'iich' chaq b'anownaq,
ma jq'ab' ta' chi ki wunaq tib'anow.
ta' chi loq' ojchakunik,
a' es ke ta' luus tiqatzaq reqle'n,
por ke jilon li tin tib'ansáj chiqawch,
ta chi' loq' xq'ataq qawch pwees,
la jq'ab'aq chaq wi'w lajori chaak,
la jq'ab' chaq moosib' wi' taq.
Ooj tiqab'ij ooj,
ojkwini' ooj,
ojkwini' júnkitz,
xqetemaji' por ke tijk'utaq chiqawch.
Per xqetemaj juun étzel no'j,
ri jno'j re chaq pi we iin Oswaldo jamas iin ran taq kombenser.
por ejemplo wi' juun k'itzaan qaqaaj tib'in taq:
ri che'w ya ri'j chaq.
No iin lajori tin tanya' kwenta re ma ri ta' che'w ri'jaal,
sino ke re saqi' la jb'a,
saqi' la jpensar.
Ki ta' tzii lo ke xansáj chi qe,
wat tzii taj nen mach b'anow pwees,
lajori seb'laj qleen tib'ij taq chi qe,
pero ya xmaj taq la qaaw,
sach taq jwich,
b'aniik tab'ij, sach taq jwich choq'w uleew,
lajori uleew ya loq'ol chaq,
para ke ojtzuq ooj,
xk'ex taq jwich qijaj mat xu' juun padre li,
xu'jb'ij,
Ma b'an taq,
ma ma ma k'am taq man no'j li ta' tzii.
Wa xak'am taq íjij li,
ti'n pa wil taq,
ta' chi ki atwi'n taq pi diyes kinse años.
Tichup awchaq,
por ke man no'j li kita' tzii,
man li ri petzel rik'il yaj q'an ch'i'r taq kirtyaan.
Ri raaj rechaq,
ke juntiir qleen titaw la jq'aab'.
por ke ooj tiqaya' luwar.
Juntiir ri ri ri ritz'iqaq
il b'i ri man ra itz'iyeq jmesaq iin kojol inwi'l,
jmesaq i' re chaq t'ojol chaqb'ik.
Entonses kwinaq tiqan chi qachapiik taq byeen.
Byeen byeen xojchap taq chib' qaaw,
xojchap taq chib' quleew,
xojchap taq laj qatzantzaq'or,
koj taq seb'laj k'ii qleen,
xmaj taq la la chaak,
kla' xmaj taqw,
kla' xmaj taqw,
antonses chib'aanik tanb'ij iin.
qachuuch.
qachuuch.
Tinb'ij iin qaqaaj,
qachuuch,
tinb'ij iin li qamaam ójor taq tziij.
Tijb'ij taq qamaam qet',
ójor,
ójor taq tziij li.
Ójor,
cha' kongan chee',
kongan sii'.
Ri' li tijb'ij taq,
kongan sii',
kongana chee' naqaaj.
Nimaq taq chee',
entons ri' li tijb'ij taq.
Toos kwand wi' chee',
cha'.
Tpeti jaab',
cha',
kwando wi' ta't.
Pores tijb'ij taq li ójor taq tziij.
Kwand ooj,
xojk'iyk ojb'enaa li sii'.
Atb'i'tqa' li sii'.
Jataq li sii',
per makataq maq ra chee'.
Porke maq ra chee' nimi' jq'iij.
I nosol ma'an taq re maq tra chee'.
Makach' taq jwich taq ra chee'.
Ri' li atyuter taq lajasok,
ta' t'el awanm atkamk,
cha' taq.
Toons ri' li,
toos ri' limaq taq chee'.
Toos maa b'ensaj k'ex re chee'.
Porke chee' re nimi' jq'iij,
nimi' jpetiik,
cha' taq.
Chee' marechtqe,
marechtqe kib',
uxub' q'iij jwich.
Noke nimi' jq'iij,
cha' taq.
Ri rere tijya's,
tijya' teew,
cha' taq.
Tijya' teew, teew rech taqajik' qúxb'.
Lamaas ta' tpew teew.
Noke mism jwi'li' chee',
tons ri' li tijb'ij taq qamaam qet' ooj ójor taq tziij.
Tose pwes mxaqtb'ka' ójor taq tziij.
Tambyeen tkojsaj li tzko'ri wi' laqaxo'l.
Li' wetji'noon chi qe,
per kom ma jita' chki' non re qíjil qatz'áqt.
Masi' k'is sach taq che'.
Ta' chki' tijye' taq jq'iij.
I chee' tichkoni'n komoo tijb'ij taq pwes.
Ay Diyoos miyo tijb'ij taq li tanta'in,
porke iin pok k'ex lajwanim.
Tijb'ij taq re staq chee' komo,
tijyoq' taq, taq ra jfoot qaqaaj Diyoos.
Neen chki' tab'an taq jq'iij man chee'.
Chee' ka' li jun k'eer regla ka' li,
Porke marita' jcholájl tiyolow taq.
nimi' jpetik tqayoq' jun chee',
nik'i pech jun tziij,
kondo kita' jcholájl ojyolowk.
Tosee qab'iji'n pure aay ta' pixb'likat ooj,
cha'.
Toos jchuchi' jun kistyan tqab'ij b'ijb'ik.
li tqayoq'b'ik.
Toos jinon li tqab'ij re chee' ooj,
cha' re chee'.
Toos ta' moo tqyoq' chee',
I ri' tyaw quxb',
mat wi' chee',
sol q'aaq' chaq sewr ooj jiq' li q'aaq'.
Jq'aaq'al qaqaaj q'iij qaqaaj padre etern,
tijb'ij taq qaqaaj, qamaam qeet'.
Ójor, ójor taq tziij,
toos chee' pwes re ri, ri' tisik'in teew,
ri' tya'w quxb',
ri' tb'enow respirar qa, qa pulmon.
Ri' li tb'enow nimi' jq'iij qache'.
Ri loq'laj taq chee' k'aam tijb'ij taq qaqaaj, qachuuch.
Jnonli tijb'ij taq.
Loq'laj chee' k'aam,
cha' taq qaqaaj,
qachuuch, qamaam,
qeet' u rechaq.
Toos ri tijb'ij taq,
rem jb'anik rka' tanb'ij iin pwes kee.
I li es inportanti'n,
rejwexki' man, man, man, man yoloj li.
Matja'tisach chi qe pwes ke li, li man chee' tqaye' jq'iij chee'.
Kwando wi' jun bween k'ichelaaj,
cha',
galan ja' ta'lex.
Chi k'otob',
cha' t'oq'ch qe ja' uchaq, uchaq tantaq,
cha'.
Toos t'elch ja',
toose ri' li jb'anik ta'lexch ja'.
Per jwi'li' chee',
brinda kurason del muntaño,
che' taq.
Ji'n per chijb'anik tanb'ij iin,
jinon li.
Per kwand chee' tloq'ájk,
ta' tb'ensaj k'ex re wi' taqra jq'ab',
taq ra cheqejchaqj.
Ri' li tqakoj li q'aaq',
marita' li tqab'an k'ex re chee'.
Nimaq taq chee',
kom chawilka' jb'anik tren taq kirtyan
ori tijin tijqasaj taq nimaq taq chee'.
Chaj tijin tren taq k'ex re.
Toos ri' li' jb'anik rii jun sib'laj,
jb'anik jun jwert kimik tren taq nojeel q'iij.
Jun jwert sachik tren taq nojeel q'iij.
Nin nichek lori,
cha'.
Ay xpeti' jwerte q'iij,
xpeti' jwerte q'iij ooj,
cha'.
Ta' chki' tk'iisi' q'aaq',
ta' chki' tk'isi' qáwj ooj,
cha'.
Neen chek jq'aaq'al loq'laj qajyúb'la,
qata'j.
Ri' li tb'enowk,
porke neen chek ta' chki' chee'.
Ta' chki' qelen tisik'in teew.
Toos jwi'l k'u li jinon li tren.
Toos lijori qes tijb'iji' li chi qe
tqat'o chee'.
Chee' pok nim jq'iij,
tichikoni' re qchooch,
tchkon tqakoj li q'aaq'.
Tichkoni' chi qe re ojwi'n b'a meex.
Xaq kom ta' tich'eb'on taq tanb'ij iin.
Ri' rka' jb'anik nemoo tren taq yaq mosib',
sool b'a meex tiwi'ntaqw.
Twi'ntaq li b'a meex,
per lamas k'u tpe'w li,
ri' mis chee' tijkoj taq.
Pwerta ri' mis pwerta.
Toos ri' mism,
kaske ooj mas sechelkoj rk'iilaq.
Mas sechelkoj,
mari'ta' jcholájil tiyolow taq.
Mari'ta' nada,
tons iin ri' tanb'ij iin,
qes jcholájl pwes qaloq'aj chee'.
I qab'ane' wee wi' jun ra nik'aj k'aam qalugar.
Pwes qaloq'aj taq ra qachee'.
Porke iin pok k'ex lajwánm tb'ensaj k'ex re chee'.
Chee' pok nim jq'iij.
Ta' chi' xawil Linee,
este k'is okox xaq' k'ichelaaj.
Ójor seb'laaj k'ii jwich okox tijya'w,
kwando wi'naa mas chee'.
A wi'n jinon,
ji'n.
cha' taq re.
Koom kila' wi' jun juul ta' ilanawi'l aat,
a ta' ilanawi'l.
Aat ta' ilan awi'l,
aat ta' jun welt eselkat uchaq loom.
aat b'i wakotchaq.
A' pero iinilan inwi'l,
wi' jun juul kla'.
I wi' jnoo ajq'iijab' tqej taq xílij.
Wi' ajq'iijb' tqej taq xílij,
pero man lugar li.
I qask'une' b'anik tanb'ij iin pwes.
Li lwar li qesk'une' tz'et li lwar sagradi' li.
Nmoo tib'ij taq re k'aslem jyub'al,
qes k'uyo'lli'.
Li yo'l, yo'l,
yo'l,
yo'lk wiitzi'li,
yo'lk wiitzili.
Tose ri' k'u li pwes tren taq qaqaaj,
qachuuch ójor taq tziij.
Tantayin,
a' nimi' jyolik ri qaaj nimi' jyolik ri.
Tons ri' li tanb'ij iin pwes.
li moo kristyan lori pwes tijtika' rab'ixaq,
cha'.
Qatike' na qab'ix,
cha' taq.
Tb'e taq li tikij ab'iix.
Xaq b'ij ch'ikch'ij taq,
per ya xch'ikmaji'ch',
yastw xoktqa' re'.
A noo kond t'elch woroon chi rij inb'ee jol li chaak chik.
Juntir tk'am wasroon iin b'ee jol,
ooj b'i chakun chik,
cha' taq.
Pero noo mari' ta' jcholájl li,
ri' qes jcholájl tren taq ójor taq tziij.
wi' k'iche'laaj tqasajik.
Toos kwand ya t'ok jqasajik k'ichelaaj nab'e tik'am taq b'i poom chi rij ral ulew.
O wi' jun o wi' jun syen kwerd wataal,
u k'ichelaaj tijqasaj taq pwes tijb'ij taq.
Tijb'ij taq intiit' ójor,
rii uxub' arob poom tijkoj taq,
cha'.
jinon tqab'ij ooj re kandela,
kandela ooj,
cha' ooj re.
Pero qas tijb'ij taq ójor taq tziij.
Knteel,
cha' taq re,
kandela,
kantelaa tijk'am,
b'i jkantela tqak'am b'i qakantel,
cha' taq.
Tijk'am taq b'i poom,
xijpomajtqa' jwich witz.
Xijpomajtqa' jwich,
nin lamas lwar tijkoj jchaakaq.
Toos ri' k'u li tren taq jinon li,
tren taq.
Tons tijpomaj taq jwich,
xpomaji' jwich li jwi'laq.
ri k'u neen li kirtyaan ta' tq'ax iikeej,
ta' tq'ax asron,
ta' tq'ax moor uchaq jch'eekaq.
Ta' tijq'atz,
ta' tijkat ri'b'aq li chaak.
I xentiji' li,
baay ya xentiji' li.
Toos ya stw li xoktqa' li,
li chaak.
Xentiji' chaak li,
xk'atmaajchiki' jwi'laq.
Xi' chki' juntir chik,
xi' chki' jtayik chik,
jpoomaaj chik jwich jyub' ta'j.
Lamaas titikonan taqwi'w,
toos mism xi' koje'tqa' chiki'n.
Lamaas lwar tijtik rab'ixaq.
I kla' tijkoje' taq wi'w ri kostumbre.
Baay xpek'u q'ooq' li,
cha',
xpek'u kinaq' li,
cha'.
Xpek'u jaal li bwen taq qelen tijb'itaq,
ri' li trentaq uchaq lom ójor.
O jinon trentaq qamaam,
qeet' ójor taq tziij.
Toos ri' li,
ri jilon ri, ri rideyaq.
Per yokrek iin tanb'ij tz'eti'n.
Pero ajwi'na juul tab'an tantiyar aat.
Ajwi'n,
ajwi' man juul kla' li yokrek ajwi'n.
Porke aay Diyoos ri' b'a pake tinb'ij chawe qaaj Keel,
lomenos mikita' jun junab'.
ta' jurub'ti junab' ukaa petzelkin kla'.
Pent xi' jun oxlajuj junab',
kab'lajuj junab' ri' li ri b'eselkin,
ri petzelkin kla'.
Ji'n xinpetchika'na jun weltchik
ja' xime' chich insii' chik.
Pero mikta' chki' xintaw kla'.
Ji'n jun kab'lajuj junab',
o oxlajuj junab'.
Kla' li wi'w jun juul kla' li,
I neen tikojow.
juuj chi' qe jun k'otob' qe tqejb'ik,
jchi' jun k'otob' tqejb'ik.
I ya tb'e pwes diseke ya tinyol ri chawe.
Peer ri' pent awetami'n tanb'ij iin,
tamtkiti awetam tijb'ij taq li ro'ójor taq tziij,
cha'.
Kom ójor jb'anik pok sub'laaj jwert naa jmillagr,
jwert naa dilikaa jb'anik.
Keresir pok niim jpetik wach ulew petzélk.
Toos ri' li jinon tijb'ij taq,
diske li jwi'li ni'j kristyan ta' jkojb'alaq li,
tijb'ij taq xi' jb'ite' taq paagr laq'ab',
cha'.
Tren taq misa.
b'an qamisa ori b'an qamiix ori,
cha' taq cha',
re cha'.
B'an qamiix ori, ori paagr
ori chqaj miix chawe,
cha' taq re.
Pwes ori ma kita' loq'
ta' loq' tqa'an miix ori porke ori laq'ab'i'n,
cha' paagre cha'.
Noo b'aan ori,
cha' taq re.
Alajwers tren taq obligar paagre.
Toos paagre.
Eb'an,
tcha' re.
Xen miix,
cha'.
Jonon tijyol taq k'etzen intiit' li ójor taq tziij.
Tonse,
tonse ri' k'u li pwes.
Tonse xpenika retzel paagre nika' jb'anik.
Xpe jun retzel re li kom majcholájl ta' tren maq kristyan,
maq ójor taq mas, mas maq ante pasa taq chuch qamaam qet'.
Uk'are' xen taq jinon li.
Tosee xen taq li jinon li xen miix li,
cha'.
Toos jun li,
cha',
toos paagr li xna' miix li laq'ab'.
Kom ubligadi' rij jwi'l maq kristyan,
toos xna' miix re li.
Per maa jcholájl ta' xen maq kristyan.
Tons re li xen b'anik ri jwich juul li,
ri jwich juul li ri wi',
ri wi' Sant Katalina li ji' xlatun Xeljuu',
cha'.
Tons ri juul chik ri chik ri ka'
wi' B'axoqoneb' ji' chki' xlatun Kobaan,
cha'.
Ri' li jinon jb'anik xlatun jwich juul li ri, ri re man San Katalina.
Ri rikimch B'asaqwech jinon li ji' xlatunch,
xe'ljuu',
cha'.
I antons ri' man jun re Kobaan li ri' man rka',
rka' b'alomja'.
B'a B'axoqoneb' xlatunja' Kob'an.
Per jwi'li' ni'j kristyan xijb'ite' taq
paagr laq'ab',
b'anik ya xijkoje',
xijkoje' jchi'aq re paagr.
Jb'anik xijyaje' taq paagr,
xijyaje' taq paagre ke jinon tijb'ij taq.
Jinon tijb'ij intiit' ójor xijb'ite' taq paagr jwi'l k'u ri ni'j kristyan xojkajrne',
xojqej diyunabes li pobril.
Ta' chki' jcholájk,
per diyunabes jwi'l ni'j kristyan xen taq jinon li,
cha'.
Toos ji' qe noon li bwen xk'ama' jq'ab' paagre,
xenja' miixa laq'ab'.
Miixa jb'ij,
misa ta'n.
Miix likastiy li,
noke miixa ri' li xen taq,
miixa laq'ab'.
xen li,
cha'.
Xe' li pobriil qatilmit,
ta' ta'chki' qelen naado.
Toos jinon li,
porke si no ri' tka' ri seb'laaj jwert wi',
wi' jrik'il,
cha'.
Wi' jrik'il ri qatilmit ri,
cha'.
Per kom jwi'li' ri jinon xen ni'j kristyan.
Toos ta' chki' jrik'il qatilmit,
cha'.
I ri witz xawil aat lamas tnatun juul,
jiri o jili.
Pwes tanwil iin pwes, pwes pajinonli tb'ew tanwil iin.
Porke jun juul t'ookb'ik, t'ookb'i qas tqejb'ik.
Xaq kla',
qe ya wi'chaq jun jwich tqejb'e pijinon rii.
Ji'n pwes iin tanb'ijin qasori,
pwes tanb'ijiin rejwexki' tiye'saj jq'iij juul.
Rejwexki' tiye'saj jq'iij uchaqu,
ayisi ke jb'anik,
chib'anik tinb'ij iin maqra,
maqra witz re.
nimi' jq'iij jb'anik yo'l witzi'n tqab'ij re.
Rojwexki' tqaye' jq'iij,
rojwexki' tqaye' jq'iij li.
qas nojel tilmit tib'ili.
Qes nen mo tijb'ij likastiy,
pwes anibel,
tcha'.
Pero nojel tinmit qes tanb'ij iin,
jcholájl li.
Anibel nasiyonal,
cha' taq li kastiy.
Pero qes tinb'ijin lajintzijb'el,
pwes qas qonojel tinmit.
Kones qus tya'saj jq'iij taq ra witz,
porke ri' tqak'ut chuchaq ak'alb' tijin tik'iy taq chik.
Porke maq ek'el tijin tik'iy taq chik ori.
Masi' jwert tijin tisach jpensaraq,
ketant relijion tijin t'elch.
Wi' pune' karismatika,
cha',
wi' pune' iglesiy ebangelj,
wi' puu aba biba,
cha',
wi' puu jyooba,
cha'.
Wi' puu nasaren,
cha',
wi' puu iglesy sambley de diyoos.
Wi' puu iglesiya de diyoos,
cha'.
Wi' puu aay tant jb'ij mokol taq iglesa.
Diyoos miy ketant.
Per mari'ta' jcholájk,
mari'ta' jcholájk iin qas tanwil iin.
Qes ri' jcholájk qes jinon li,
maaknika' ta' chi' qa,
ta' chi' qa.
Ta' chi qakojb'el,
ta' chi' qakoojb' chuch,
chuchn qaqaaj Diyoos.
ooj moxer,
nojel q'iij.
I porke tanwil iin pwes qes jcholáj pwes,
ooji' ka' ooj ajmak.
U ooj wi' qamak oojb'e.
Li jun jalan iglesy chik,
per kom chib'anik tanb'ij iin.
Rejwexki' ooj chomrsaan.
oojchomrsan chi rij qelk'wal.
Tqaya' jno'jaq qelk'wal,
ants ajchaaltqa'n.
Majri'ta'n tqaya' jno'jaq,
jnoo disiyoch,
beynt junb'aq.
Ta' chki' loq',
ta' chki' ooj ook lajb'a'aq.
Enkamby ajchaaltqa'n pwes tqab'ij rechaq.
mojkosk ri' li qadeberili,
jinon tqab'an re qelk'wal li.
I parke kones qus t'ok lajb'a'aq,
ma'an taq jinon ri,
ma'an taq jun qlen maa qusta'n.
Maa jb'eta'n,
ma jcholájl ta'n ri' li. Toos, toos tanb'ij iin pwes.
I komo ri' li qes jcholájl tanwil iin.
ri' chuwajin pwes ke kita'm,
kita' chujb'anik tijb'ij taq ójor taq tziij.
Pwes kita' q'atub' tipetk,
cha' taq.
Ri' li mkita' q'atub',
kom enkamby li ori jita' chki' noon.
seb'laaj q'etub' tipet,
neen chek tpee sub'laj q'etub'.
Porke oojika' mism ojtokowk,
wi' qelk'wal taqeqiil.
Kom emoo pech nik'i,
tb'ek.
K'omo qe li wee laq ab'iix,
k'omo qe li wee laq kinaq',
k'omo qe li wee chuchaq jaa rk'i kristyan xi' okwi'w,
xi' oki'li.
Neen chak li,
xi' okoq,
kom ta' tqil.
Toos jinon jb'anik qelk'waal,
rojwex tqil qelk'waal tqaya' jno'jaq.
O si noo taq ra anm,
taq o taq ra wunaqtqa'n pwes tqaya' jno'jaq tambyeen.
Wi' jye'ik jno'j ra anm,
wi' jye'ik jno'j ra wunaq.
Manik'ta'n,
jalan jno'j ra anm,
jalan jye'ik,
jno'jaq jb'anik jk'astaj jb'a'aq.
Jb'anik rk'i tzitaq chomrsánk,
rk'i tzitaq pensar,
t'ok lajb'a'aq.
Toos ri' li chwaj iin pwes.
Toos lamas tpew q'etub' kita'n.
Pero komo ori ta'chki'n,
tzi chaq wi' jun kristyan tb'i kamsajoq,
tzi chaq.
O wi' jun anm xpitz'aaj li b'ee,
tzi chaq.
U xjop taq jwich jun tzik' anm,
b'anik tijb'ij taq qaqaaj,
qachuuch ójor.
Toos jinon li,
non tijb'ij,
non tijb'ij inmaam wit' ójor.
E majop taq jwich kristyan,
cha'.
Toos tzi chaq tb'i jopsaj jwich jun kristyan,
tzi chaq.
aay ta' chki' tqata' neen tb'an.
Xpepne' jun qach'ol,
xpepne' jun qeqa'n,
xpepene' jun qab'a,
xpepene' jun wqan.
Junojel tiq'oxow chi qe,
ta' chki' na'l neen k'ex chi qe.
A' ri' tqab'ij itzb'ali'n,
itzb'ali'n itzb'ali'n ri'.
Man taal julan li,
ri' man Mriy.
O ri' man Jwana,
ri' man Xwa'n,
o ri' man Tilin.
O ri' man Leen o ri' man qaqaaj Si's,
o ri' man, man Si's.
O ri' man Waan,
o ri' man Teek xenow chwe ooj,
cha'.
Per noo mari' ta',
jcholáj tqab'ij.
ooj mism ojtokowk. I chqaj chaq, jalan chaq.
Aruk' re' ojb'e jol.
Ya ta' chki' tqata' neen tqab'an lajqchoch,
ta' chki' tqata'w.
Toos ooj mijor tqab'an
oojb'e jol ri jun jalan t'iqatoke' riglesaq mosib'.
Porke li riglesyaq rechi' mosib',
ri maq, maq iglesya
Ri ji'n rechi' mosib' li,
ooj b'e jol rk'ilaq.
A' rechaq tzii triltaq,
est ri' nemas tijsech.
Baay xoktqa' rechaq chi jb'ij taq chi qe.
Noo li tachak kumb'l,
ta' chak nadaa.
Oken taq qik'il,
oken taq qik'il tqab'an seb'laaj jwert orasiyon chawijaq.
Atzib'tqa'n,
baay atzib'tqa'n,
tcha' taq.
Ta' chki' tijye' taq jq'iij wron,
ta' chki' tijye' taq jq'iij.
I qakumb'il kanel jwi'l qaqaaj Diyoos,
wron wi'.
Iin pur wron xintzib'san ójor,
kwand xinta' inyaj.
Xintzib'i'n jwi'l wron,
tons ji' k'u non li tanb'ijiin pwes.
taq ra wron wi' jchaqejalil.
ooj xuker chuch neen tqik'aj neen k'ex chi qe.
Tqatij qe nab'e ojxuker,
ajruk' re' tqatzek, tqatij jinon li jun welt.
Per qastz'eti re chijb'anik tanb'ij iin,
Petk'unaa q'etuub',
petk'une' jyajaq,
neen jpetik.
Pero ri' li jcholájl chuwaj iin.
Pero kom chib'anik tanb'ij iin aaj, aaj ritk'unere' tijya' taq jq'iij chee'.
Ajritk'unere' ta' chi tijkoj taq.
Ori yanoo ta' chi tijkoj taq,
ri' chaq tinwil iin ya masi' sach taq tanwil iin,
inb'ij iin,
qes tinwil iin xojsach qe rk'ilaq.
Per iin tanb'ij iin,
aay iin si ta' chuwaj inb'e li jun jalaan chótix.
Qas jun jalaan iglesya chik,
qas jun nab'e chótix.
Jinon tijb'ij taq qaqaaj,
chuuch ójor re ójor chótix,
cha' taq re.
Mee qiglesya ta',
tcha' taq re,
chótix,
cha' taq re.
Ji'n ri chótix ri' qes qachótix,
qes nim chótix li ri' li kla' li ojb'ew.
Li li la' li iglesya ooj,
cha' re.
Baay ri' li.
I jinon li qas xin chomorsaj iin,
pwes Diyoos pwes iin tijb'iji' lajinwárj.
Kwand abeses,
kwando.
I neen tinb'an i neen tinb'an Diyoos,
tijya', tijb'iji' chwe qonojeli',
qonojeli' li qonojeli'.
Jtzij Diyoos,
Diyoos wi' qonejel lwar wi'w,
Qonejel qaluwr li wi'w Diyoos,
wi' li chi q'aaq',
wi' li lajqasook,
wi' li qonojel li wi'w Diyoos.
Ojchomrsan ooj per ooj chomrsank jurub'tne' tqasolaj jwich,
jurub' iglesya.
Per mikita' jcholájl tqa'an,
mari'ta' jcholájl.
Tons ri' li tanb'ijin qaqaaj,
ri' li tanyoliin qaqaaj ji'n.
Baay toos k'omoo chawe.
Tosee k'omoo,
k'omo chawe qaqaaj Keel.
Pwes xojyolow ak'il jun, jun q'iij ri pwes.
Iwir xojyolow ák'l ljori xojyolow chik juntir ák'l.
Toos ri' li pwes tanb'ij iin,
qes ri' li tanyol iin chawe.
Rojwexki' tye'saj jq'iij maq ra lwar lamas wi'w taq ra rex k'im.
Porke talexch ja',
tren k'otob'.
I jinon jyub' ta'j tiye'saj jq'iij chuwaj iin pwes.
Ooj titawtina b'i na xílij,
pero talbes ojtawi' xílij tanb'ij iin.
Qes tqakoj qachoq'w,
pwes tz'etaj re' qonojel qatinmit ojchakun.
Tanb'ij iin ri' li tanb'ij iin,
ri' li tanb'ij iin qaqaaj.
Ji'n, ji'n.
Tons k'omo chawe qaqaaj.
K'omo chawe aat doña Kata,
xa'an jun toq'ob' xaye' jun gran informasyon re jun q'iij lojori.
E bweno pwes,
neen moo xen pasar rka' kompayre pobre ójor.
Rk'i jun kompayre riko jun kompayre ójor tant xtij
Pok jwert chaak tren.
I re ta' chiki' tikwin chij resaj ráb'ix laq wron.
Tose xk'astaj ranm re moskil.
Tos xe' rk'i' xe' rk'i' jkompayre rik.
Tons xk'am b'i jun litr kantin kesaltek,
cha',
xe' rk'i' jkompayre pobr.
Ichiqaaj,
cha' re cha'.
Ee
cha' kompayre re kompayr rik.
b'an jun kemelal chawch.
Kont ta'an jun sant laj toq'ob' chuwe,
rka' aat aat ch'aw chuwij.
U inqeje' na jun insiyen ketzal chawe,
cha' re jkompayre rik.
yoos,
cha' jkompayre rik.
Xtze'j jwich.
Aat rili chawaj weyin ta' puwaq uk'ilin iini'.
Jun ya inchaq b'ek ri ch'ekik wixiim chaq' jaa,
cha'
cha'.
wi' kerner,
wi' raaq,
wi' rak',
wi' jkwa'y
kow laj kwa'y.
I wi' taq raa kwa'y qe.
Tosee re ri' riki'n, kom kompayre riki'n,
oro xij jkompayre re.
Diyoos kompayre, b'an jun toq'ob' chuwe ombr,
ch'awen chuwij,
tche'.
Resajch jun litr kantin,
rka' awriyent,
cha',
xya' re.
I j kompayre riki'n wi'
Wi' awriyent k'olan jwi'l.
Xek' xi' jqasajch
ko' weyin ri kompayre,
wi' weyin iin.
Ta' qelen tchakuj akúmb'il chuwe,
tcha'.
Diyoos kompayre konta' tatij jun asik' pwes,
cha' re cha'.
Ta' xtij
ta' xk'ul tamb'iyeen,
iin wi' insik'.
Iinta' qelen trenpalt chuwe,
cha' jkompayre rik re.
Tose tose ruk' ree alg xen kib' ranm.
No kompayr oombr,
b'an jun santlaj tq'ob' chuwe.
Xaq ak'l kub'ul inch'ol.
Kom non tren jun kintal ink'as ak'l.
pero usil li tintoj,
wet ti tab'an jun toq'ob' chuwe.
Ruk'u' tijb'ij wanm iin.
pen tch'aw inkompayr chuwij,
ch'aw chuwij re jun siyen ketzal iin,
cha' chawe
per une mikita'n,
Diyoos kompayre
i jun ya inchaq b'ek chaq' jaa.
Chij ta'ik ínchik, ch'ekik wixiim,
ch'ekik impuwaq.
Ji' qe lonli mejor kitan
i pake oj yolow junj jun aq'ab' kita'n,
tche' jkompayr rik re,
che'.
Aay Diyoos kompayr ta'b'ka're',
cha',
cha'.
Ta'n deb'ald tatij achoq'ab',
aat aat kom ya laq'ab' chaq,
ya xoki' aq'ab'.
I paske jkompayre pobre.
Re kila' qe kub'ul ranm.
Usil,
jib'akare' kompayre sim kita'n.
Tons tinkoj na b'enam,
ticha' kompayre pobre,
che'.
Jkompayr rik,
che'.
Jaan,
jkompayr rik re,
cha'.
cha'.
Xmaj b'i jun ra b'ee, jun ra suk'ul b'ee,
cha'.
Xq'ax jun xoo'l loom,
che',
xok chalaj jun pek ab'aj,
cha'.
Tons jun pek ab'aj,
cha'.
Tonse pur ra jaa jb'anik,
ril chi pur saq saq ralaj.
I neen k'u jcholajl loq'laj ab'aj ri Diyoos,
tche',
cha'.
Baa Diyoos tijkuxtaj,
tose usil xuker kla',
cha'.
B'aa usil ya laq'ab' chaq, loke xen xe' wel chij man nim ab'aj.
Xi' kub'er chij man nim ab'aj,
cha'.
cha'.
Jicha' chijtaw,
cha'.
Fufufu (silvido), mula,
tcha' maq kib' kistiyan petzel taq,
cha'.
La' jun b'ee,
cha'.
Tonse usil xq'uq'or kila', xq'uq'or chi rij man ab'aj,
cha'.
cha' petzel jun linter,
petzel, petzel, petzel, petzelk,
cha'.
Petzel jun q'aaq',
cha'.
Baay xuq, taq xe' ab'aj,
cha'.
A ljori nab'e taq qasaj reqan man jun,
ruk' re' tqaqasaj chik reqa'n man jun,
cha' taq maq kib' kistiyan.
Cha' kib' unaq.
Jaan,
cha' re man jun,
xqasaj taq nab'e reqa'n man jun kwa'y,
cha'.
Jujun kuxtar re chaq.
Xqasaj taq chi rij maq kwa'y,
cha' kib' kwa'y.
E xqasaj taq jun,
che' xqasaj taq reqa'n man jun.
Usil xqasaj taq chik reqa'n man jun.
I maq kwa'y li xoktqa' li chichjem.
Baay ruk' re'.
Tons list xikn re,
cha',
tayel juwil neen jtzijaq tijb'ij taq,
cha'.
Tonse xtor taq man,
xok taq chi' puwert li,
cha',
abre la puwerta chula,
cha'.
Abre frijil,
tche' taq
cha'.
Ree biyeen xta' jcholajl,
xkaj ne' grabar,
cha'.
Baay xtor rib' puwert chuchaq,
cha'.
Tqitz'itz' man chi' puwert,
per pur ab'aj.
Baay xok taq b'i ladentre,
ruk' re' xij ye' taq jun kuxtar re chaq ladentr.
Baay usil xe'l taq chich xqasaj taq chik.
Si pwes qasal chaq eqa'n, jwi'laq,
xk'am taq chik jun kuxtar xij ye' taq chik ladentr.
Baay xkan yamaj jwi'laq ladentr,
xeltaqch.
siyera frijil,
ticha' taq,
cha',
siyera la puwerta chula,
cha' taq.
jaan,
tcha' puwert mism tqitz'itz' man puwert,
per pur ab'aj xtz'apij rib',
cha'.
Baay xkan yamaj li jwi'laq
xenjuwa'x jkolb'aq,
che'.
Ajchajal jwi'l kompayre pobre,
che',
xel taq b'ik
B'aay sach taq b'ik,
cha'.
Tons re usil, xqejch b'aa ab'aj,
cha',
xqejch b'aa ab'aj,
cha'.
Tonse xuker,
cha',
qes mas lamas wi' chij chi' puwert,
cha'.
Chi' puwert nikare' lamas wi' ab'aj,
cha'.
cha'.
Aay Diyoos miyo,
cha',
kontk'u insuwert ri tata, xawqan aq'ow.
I tikawila'n, tikata'n,
aat qajyub'al
qataqjal,
aat prinsipal mund,
aat benta munde.
Taat kuy inmak
raj iin jaragan kare',
rajka' ta' ta' inkwin chi b'anik trab'aj inbid.
Ta' inkun tino'jaj
per ajri' lori ya' chuwe taat,
jurub' aboluntad,
tcha'.
Jaan,
tiche' ab'aj re
cha'.
Santil ab'aj,
cha',
usil rka' xen jun kitz orasiyon,
che'.
Re rorasiyon qamaam qatiit',
cha',
usil rka' xok chij tiik,
cha',
xok chij tayik toq'ob'.
Taat b'an jun sant laj toq'ob' chuwe,
taat akl ta' re taat.
Taye' b'i aq'o chimb'
aata re' taat,
ch'aw rka' a tzij chimb',
tikawila'
tikata'n,
ya xinkosi' laq chaak.
Jwi'l pobril xinpe rk'i kompayr rik,
per nad ta' xch'aw ranm chuwij.
Olori taat kuy inmak.
Abra la puwerta chula,
tcha',
cha',
abre frijil,
tcha',
cha' jiqenon li.
Xteb'a' rib' puwert chuch,
cha',
per re xok b'i liyadentre.
Ta' ta' xcha' re,
re kuxtar ri nimaq jpam.
No re xaq xok b'ik.
I xcha' resajch jun re.
I xelch.
Tons xuq jye' chi' puwerte.
Tosee,
tons titne' xkir jb'a kuxtar no.
O purament xaq xijuraj man kuxtar ladentr.
Per xkanrile' ri ri la dentr,
juwert jatiyad rka' kuxtar,
k'is tusul kuxtar
pur bonit rilik.
Wi' luus ladentr re ab'aj,
baa xelch xii xkub'a jun kuxtar,
rka' uch uchab'aj.
B'aay siyere el frijil chula,
siyere el puwerte chula,
tcha'.
Jaan,
tcha' puwert,
xteb'a rib' chuch.
Baay xyuq
xpe re xelch li li ab'aj.
Tons xtz'apij rib' ab'aj,
tche',
per diske tinta iin pwes,
jtakil tijyol taq qamaam qatiit' ójor.
Rka' kan wiqili' jchoch jwi'l
kan wiqili' rchoch jwi'l.
I xkan jb'ij re rxóqil,
si en kas tich'aw ranm qa kopayr rik chuwij.
Tons qaxukb'a' ri qib' chuch jun siyen ketzal inyuq.
I (taa) aat list list jun kitz qamaq'na' awi'l,
tcha'.
Jaan,
tcha',
list kafe jwi'l chuchu',
b'eselchaq aq'ab' xtaw rtaa',
cha',
ya b'eselchaq aq'ab' xtaw ri.
Ri chuch qajw nik'are'
Tons ri' k'ure,
che',
kwand xel b'i li.
Wi' kand ril chi resajch xkuni' chi resajch jun kuxtar
Li li bentan ab'aj,
cha'.
Baay xkan xukeroq,
cha',
taat kuy inmak. Inpetchina' xe' rqan aq'w,
taq yuq ink'anwaj tiyuqin tiyuqin.
Jun rqan inluusi xawqan aq'w,
kuy inmak tinkoj na b'enam,
che',
che'.
Xkoj q'ab' reqa'n,
xe'k'.
cha'.
Xtaw chuch jaa,
cha'.
tcha' re rxóqil,
cha'.
xatpetin.
Xinpetin.
Ayoos neen xataw xat b'oymaj,
ta' xatq'ab'erk,
tcha' re cha'.
Noo,
tche',
no ast xb'itchiri xb'itch anm li.
Rajojaa,
che',
xb'itch xkub'er taq uch tiyoox,
cha'.
Diyoos pok uqa'n ri xinte'ch',
cha' re rxóqil,
cha'.
Per ta' xteb'a taq re'.
Kuwand xaq tene' xtaw re la jaa, xteb'a taq,
xkir taq chib' rka' xkir taq jchi' kuxtar.
Noo xkoj taq na wen kandel deya ketzal,
wi' insiyens,
wi' poom,
che'.
Wi' kixlanwa,
che',
wi' asukr,
che',
wi' kanel,
wi' chikolat,
cha',
wi' paan,
cha'.
Wi' jun ra jk'olb'aq
re rka' re poom nikare'.
Baay sut xen taq jun raj krus,
cha',
Wi' li kuxtar,
cha',
xen taq jun ra jkrus,
cha',
xen krus re chaq a'.
B'aa Diyoos tijkuxtaj taq,
cha',
aay Diyoos neen k'ure' xyach' qaqaaj Diyoos chi qe.
Loq'laj qa jyub'al
qataq'jal,
loq'laj general mund,
prinsipal mund,
bentan mund.
Taat kuy qamak,
ri' ri jun raqa qakútz'ij tqaya' xawáqan aq'wq.
ajkorti'l i'n,
lori ajki' tqil.
Pero me'r korti'l kare',
neen tk'ure',
tche' tata'.
I jinon chuchu',
cha'.
B'aay xkojmaj wen kandel diyaketzal jwilaq,
poom insiyens,
cha'.
Baay ruk're' siq taq,
che'.
Xen jwichaq siq taq rka' man kuxtar,
che'.
Nojsol jpam,
b'aay ruk're' xkir taq jb'a,
ri' chaq tril taq.
Yoos loq'laj me'r korti'l wi' xilj,
che'.
B'aay ji' qe non li usil, usil, usil, usil ta' resaj taq jtakil.
xtaa jtakil ulew,
konta' ulew tk'ayajk rkompayre pobr,
cha'.
Tons rkomagre pobr tamiyeen,
rka' neen wi' moo tqa'an re,
atcha' aat,
che' taq chyuchaq,
che'.
Neen taj ne neent rjil qatz'aqt,
re ma rechta' q'ab'rik ri puwaq xqaa xamech'.
Me'r korti'l aay Diyoos, loq'laj mund
saber nech q'iij laal ojb'ek,
b'iqaxuke' na qib'.
B'i qa maje' na qib' chuch las xame'wch,
tche' rkomayr pobr re,
che'.
Oor rkmayr rik, ta' xch'ab'ej .rjkompayr pobr,
cha',
ta' xch'ab'ej li xtaw.
Xaq kompayr rik xch'ab'ej li, xtaw.
Tons ruk' re' kuwando ril taq,
wi' puwaqi' me'r korti'l wi' xilj kuxtar li.
B'aay ruk're' xchomsaj taq li,
che'.
Yoos xen taq xchomsaj taq,
neench q'iij laal tb'ijye' taq jun regal.
Rka' chuch loq'laj bentan mund
las xijmech' puwaq.
Re kompayr pobr,
cha'.
B'aay xtaw taq li.
Si puwes xloq' taq ulew,
che'.
I xloq' taq ulew
xloq' taq kib',
xloq' taq uxub',
xloq' taq kijab',
pedas,
cha',
ulew.
Baay man kompayr rik, ree kom ta' mas naj wi'w re chaq,
Tiyent trila'n nemoo tren taq, juntir.
Baay xloq' ulew,
cha',
xloq' wákix,
cha'.
Xloq' kwa'y,
xloq' kowlaj kwa'y,
xloq' xloq' kirner,
cha',
xloq' aaq,
cha'.
I xloq' ajtzoo',
taq ra eek',
taq re ixtux,
taq ra eek' juntir xloq'.
Ya usil ttzib',
ya stuw.
Jun junab' xtij rka' man kompayr rik,
usil xk'astajch ranm re ril chi yaa tzichaq jb'anik,
jkompayr rik.
Si puwes jkompayr pobr.
Tons rilch man kompayr rik xpet,
cha'.
Tons xk'amch jun litr awriyent kantin.
I xk'amch jun kajetiy sik' mism.
Tons kom bonitos moo xokch,
xok chi xok chij ch'ab'ej jkompayir pobre,
cha'.
Ketal kompayre tzine' awch,
cha' re.
Xuq,
cha'.
cha' re cha'.
Aay Diyoos neen xataw ta' chiki' ataw uk'il,
re chaak,
jitka non ta'an li.
Ta'an trat rka' jurub' k'am chaak uk'il,
Mejor b'in ch'ab'ej na,
porke ilb'ali jun kintal ixiim jk'as uk'il,
xtaq qe jyiki iin,
cha' chawe.
Ji'n kompayr,
aay Diyoos ta' chiki inb'antajk,
ri' tinwil taq ra qelen we.
I no palt tinb'an,
tche',
cha',
tcha' kompayr pobr,
re kompayr rik,
cha'.
Yoos kompayr b'insolaj na inkompayr pobr,
incha' chawe.
Ak're Diyoos kompayre kosolkat li laq chaak,
kont ku tatij jun ra kitz akúmb'il uk'il,
tcha' re cha'.
Tcha' kompayr rik re kompayr pobr,
cha'.
Diyoos kompayr woni' rtzil awanm k'omol awi'l,
cha'.
wi',
cha',
ayoos tons qatije' b'en.
I per parej tqatij jino awe aat,
jinon weyin,
tcha' jkompayr rik re,
jkompayr pobr,
re jkompayr rik,
cha'.
Tawen,
tcha' kompayr rik,
cha'.
Aruk' re ta' tnooj mas kristal tren,
cha',
ta' tnoj mas jk'olb' tren,
cha'.
Ri' jkompayr pobr qes biyeen tijnojsaj,
rka' rka' raj bas raj,
jkolb' kare' tren tijye' re jkompayr pobr, tijpaj.
Baay ruk' re',
che',
xtij nab'e trag rka' jkompayre pobr,
cha'.
Ruk' awe aat kompayr,
tzaq jun awe.
Per parej ya xinb'ij chawe mir,
u wi' rutzil awanm parej tqatij inchi ya' chawe.
Per rik'uli wee ta ta tzaq awe,
tzaq,
cha' re cha'.
Jaan,
tcha' jkompayr riko.
Per ta' tnoj mas jk'olb' tren ree.
Baay usil xe' jun trag,
xe' kib' trag,
xe' uxub' trag,
cha'.
Baay usil rka' kom kompayr rik.
Wi' chomsal laj ranm jwi'l,
tren ri' raj re tren komo xen,
cha'.
Baay ji' qe non li
rka' xe' man pajnij awriyen jwi'laq,
che'.
Rik'u jkomayr pobr kompayr,
rik re xkola' jun kitz re,
cha' re,
ta' tijtij juwert, cha'.
Ri'k'u' kompayr pobr re re kom,
kosol laq chaak xye' gan re xtij jurub' k'omol jwi'l jkompayr rik,
cha'.
Rka' usil
cha'
i xpe.
I xpe jq'ab'erk rka' kompayr pobr,
cha'.
Baay
i jinon man kompayr rik tamiyeen,
ya chaq miq'in ya chaq miq'ow re,
cha'.
B'aa usil,
cha'.
Yoos kompayr xinpe ak'l,
neen moo xab'an xab'it ayb',
ne moo xab'an
rka' tzichaq ab'anik lori twil iin.
Taq wilch,
taq intach,
ri' kuli ta' xkub'er wanm.
Aat qe inwilch noke mejor xinpe ak'l,
nemoo xataw nemoo,
xa'an, xab'an trab'ajar abid.
I xawil jcholajl nemoo xab'an.
Per li aswerti' kompayr,
tcha' man kompayr rik re jkompayr pobr,
cha'.
Jin kompayr,
yoos kompayr, kom iin xintaw ak'l.
Jit chuwaj iin pwes xinb'ij iin la jwanm,
atch'awi' chuwij per kom tan.
I no palt Diyoos xk'am b'i inb'ee,
xinb'e jun luwar.
I usil jinon li xinb'an,
cha' re cha'.
Aay Diyoos yoos tziyin xab'an kompayr.
I tziyin xib'an chawe ta' qlen xinya' b'i chawe,
ilb'a li tzichaq ab'anik lq'ori.
Ri la jq'ab' Diyoos i'n kompayr,
tcha' kompayr rik re kompayr pobr,
cha'.
Ji'n kompayr
Diyoos lq'ori por la grasiyas, a Diyoos tzichaq inb'anik,
cha',
cha'.
Aay Diyoos tqatzaqe' chik jun kompayr,
cha' kompayr rik re kompayr pobr,
che'.
A ajwonin,
cha'.
Ajwi' na ra kitz,
cha'.
Aay tons qatzaqe' re.
Baay usil xtij taq chik jun trag.
Baay xpe jmiq'ikaq
biyeen biyeen, ya kas kom q'ab'rel taq chaq.
B'aay usil baay,
nemoo xab'an kompayr,
xatb'ek,
cha'.
Neen taj li kompayr
xinel b'i li ak'l chawchoch,
xinmaj b'i jun ral inb'ee.
xintaw ralaj jun ab'aj.
Ri' chaq twil saq alk ralaj man ab'aj,
pur ra jaa jb'anik.
Ruk' weyin inatun jili,
inatun jili.
Petzel kib' kistiyan k'omol kib' kwa'y jwi'laq,
kib' kistiyan.
I kib' kwa'y petzelk
k'omolch jwi'laq,
Ree reqa'n kwa'y,
kib' maq kwa'y kijab' kuxtar xij ye' taq.
xinwa'x b'aa ab'aj xinta'ch chi,
neen jtzijaq,
neen neen jtzijaq tijtor taq.
Ab'aj neen jtzijaq tijtzapij taq ab'aj,
che' kompagr pobr re,
cha',
cha' re kompayr rik,
cha'.
tose neench q'iij laal inb'ee iin,
kompayre chuwaj tink'ise' wanm.
I inb'ek kontku tiyesajli kompayre,
tche' kompayr rik re kompayr pobr,
cha'.
A saber kompayr aat atiluk wee, tak'ise' awanm
aat ka' atilu re'.
Per weyin jinon xinb'an,
tcha' jkompayr pobr re a'.
Ji'n aay yoos kompayr
we jinon li xa'an,
tos xaq li intajkil ak'l kompayre,
tcha',
tinkoj na b'enam
e kompayre,
xcha' kompayr pobr re kompayr rik.
Xe' man kompayr rik li xelb'ik,
xek' suwr xtaw chi rchoch.
Xyole' re re komayr rik.
Baay xe'k' rajne',
la jkab' q'iij o la jrox q'iij xe'k'.
Xij ne' aprobar re,
cha',
xjte' rka' jaa, ab'aj
rka' bentan ab'aj,
cha'.
Baay xtaw li rka' ta' ajbiyaj petzelk ta' nad,
xnatun jili natun jili mism.
Laq'ab' xtaw re
tok ya chaq t'ok t'ok maay xtaw li luwar li.
Xwa'x na jun rat kla'
ta' qelen ta' qlen petzel.
Tons loke xen,
b'aneri xkun chij torik abre
la puwert chula,
cha'.
che'.
Xta' toq'ob' xta miyij,
cha',
che'.
Xta kemelal (pinal) xij,
cha'.
Baay entons xokchik chij torik ab'aj,
che'.
Abre la puwerte chula,
che'.
Abre el frijil,
che',
che'.
B'aa jiqenon li xteb'a rib' puwert chuch,
che'.
Ruk' ree kuwand ril ke xteb'a rib' puwert chuch a'.
Natun relaj ab'aj
wi' luus,
che'.
Wi' juntir,
che'.
Ri' chaq tril juwert,
tunil rka' tunil kuxtar liyadentr,
cha'.
cha'.
B'aa re,
cha',
xcha' na,
xcha' na,
xcha' na.
Neen lamas wi' limaq re koxtar,
cha' ri'traj re puwes.
Rka' tijchach jun re rka' qes mas nijsochi na,
chuch los demas,
cha' pij,
chayik rka' kuxtar,
Neen chiki' ta' chiki' tijtaw neen, tijb'ij
sach re neen moo jtorik ab'aj,
en luwar tijtor ab'aj.
Rka' tijb'ij re ta' chiki' tkun chij torik.
Ta' chiki' nad ta' chiki' tyuq la jb'a,
cha' nad nada nada,
ta' chiki' tikuxtaj re.
I ta' chiki' tyuq laj rka' la jmemory,
ta' chiki' tiyuq neen jb'ij.
Rka' jtorik ab'aj,
che' neen moo nad,
che'.
Loke xen mejor diyunabes sach la jb'aa.
Neen moo jtorik ab'aj.
Baay loke xen rka' xkan el xo'l maq koxtar,
che'.
Per ma kuxtar ta' qe wi' kila',
maxaq ta' me'r kortil wi' kila'.
Noo wi' nij rtziq xojoj,
che',
wi' rtz'iq konkist,
wi' atz'iq re mexikan,
wi' atz'iq re xjoj msat,
che',
wi' atz'iq re bayltor,
che'.
I tnatun uchaq xaan,
che',
ritraj re tiyuq jb'ij rka'.
Neen jb'ij rka'
tor b'i puwert chiwch laj b'aa,
che'.
Naad ta' chiki' kuxtel jwi'l,
naad, naad, naad,
cha'.
Sachi' re dyunabes,
cha',
loke xen naq rka' xtukxij jpam maq atz'iq li.
I tose xkan wer xilj maq atz'iq,
che'.
Rtz'iq xjoj,
che'.
Baay laj kas uxub' q'iij xwa'x kla',
cha',
uxub' q'iij xwa'x kla'.
Kom kada tres diy,
taw taq ri aj ya'l taq me'r koti'l li.
Li mund,
che'.
Baay tons xtitz' rib' ralaj maq atz'iq,
che'.
Xtitz' rib' laq atz'iq,
komo xen tz'i' u xen ch'oo,
cha'.
Baay ajruk' re' xtaw taq,
rk'il aj ya'l taq puwaq li,
che'.
Xtaw jun q'iij li,
puwes xtaw jun b'esel q'iij li.
Xtaw taq aj ya'l taq puwaq,
cha'.
Tos ri xok taq nab'e welt,
k'omol jun kuxtar jwi'l,
aj ya'l taq puwaq,
cha'.
Tons man jun ta' qelen tijnab'ej,
che'.
Ri k'u man jun,
che',
natun uchaq xaq' ab'aj,
natun uchaq ab'aj,
che' a'.
Per niri,
boos neri boos,
cha' re ma jpech,
che',
neri wi' jun ch'oo boos,
che'.
Wintik.
Wi' xaq tasiq rux,
cha' man jun,
jnon tre man jun ri jun qe re chaq,
aj ya'l taq puwaq,
che'.
A pent ka' re' jo qame'nach qiqa'n chik.
I ajri jun biyaj tijkoj taq b'i lab'aj,
cha',
tqamechi jun qe.
Baay ajruk' re' tqab'an aberiwar,
tche' man jun.
Jaan,
tche' man jun,
ya apenad chaq,
che',
ya olb'el chaq jwi'l.
Neen tb'ensaj ree,
baay xijme'taqch jun kuxtar, re aj ya'l taq puwaq li.
B'aay ruk' re',
che',
xok taq b'ik,
qatoke' nik'a' neen k'u' xtukxin jpam atziq.
Ri porke maq atz'iq ri tzii jb'anik b'enol jwi'l
b'enol qawi'l.
Ri b'iyen tunuli'n.
Per lori k'is tukxil chaq jpam ri',
wi' qate' qatoke' nika',
ri tqata'n,
tche' man jun.
Jaan,
tr tix tche' xtok taq,
che',
ri' chaq tril taq kompayr rik.
Rka' wi' xilj maq atz'iq re xjooj,
cha'.
Buwen aat, neen tatok niri,
che' taq re.
Aat at komayr rik,
Taq ree iin, in,
tche'.
Per neen k'u chawaj aat, aat wi' apuwaq,
wi' qelen awe juntir.
Aat mas chawaj
neen tyuq atoke' niri,
tche' taq ree
ta' chiki' tijta'w neen tren.
Xtzq
i xtzach jch'ol,
che'.
I sach ranm,
cha'.
B'aay ri' aat asiyari' rii chawaj,
che' taq ree,
cha'.
Xijme'taqch jun asiyar,
che'.
Tons per maa asiyar ta'n,
Ri ri rka' rajw mund,
cha',
xijmetaqch jun luwar,
jun xik'aay.
Komo jun xik'ay komo jun asiyar,
cha'.
Jun kumetz xij me' taq,
cha'.
cha',
sek'on man jun,
sek'on man jun,
che'.
che'.
A' rwnaq rkompayr rik,
ta' chiki' tij ta' neen tren.
Usil rka' xta' toq'ob' chuchaq,
cha'.
Diyoos kont k'u takuy taq inmaq,
tz'eti' inmak xuqintzaqe' inq'o,
jb'anik.
Per kuy taq inmak oombr
yoos,
che' taq chaq,
che' kompayr rik re,
kib' unaq li,
che'.
Baay aat mas chawaj,
aat wi' qelen awe,
Jeqomi' komayr rik,
aat chijb'anik ta'n akomayr pobr,
xqaye' b'i xye'saj b'i re.
Porke ree jswert jportuni'n,
tz'eti'n pobrin.
Nesidad loq'laj qaqaaj Diyoos kuxtaj,
Pores xye'sajb'i re.
Pobre ta' tqaye'w
aat aat komayr rik,
mas chawaj.
Olori k'am b'i jun awe.
I jat,
cha' taq re.
Jaan,
che',
resajch jun kuxtar re.
I usil per xtijaan pwen taq chikot,
per ma tz'eta' chikot.
Noke kometzi' xkojsaj re.
rka' reqa'n li,
xk'amch xye'sajch jun reqa'n.
Baay xkojch jq'ab'
i xpetk.
Baay usil rka'i xil taq kib' unaq nonli.
Tons xelch re chaq rka',
I miyetras xelch komayr rik li,
xmaj jb'ee,
xpet.
per ya chaq q'oxow,
che',
ya rik'aji' diyunabes chi k'exi' xtaq man asiyar re li.
Per ma tz'eta' asiyar,
noke kometz'i' xkojsajre.
Baay xpetk,
xyuq chi rchooch,
xyuq chi rchoch.
Neen xataw ajri' xatpe ljori,
tcha' rxóqil re,
komar rik,
cha'.
Neen taj weyin jnon,
ri jnon ri jnon ri,
xinb'an xinok la' b'aj.
B'ane' xinkun chij torik loq'laj puwert li.
Pero loke pasa weyin sach chuwe,
neen moo rka' neen moo jtorik puwerte.
Neen moo tkan intzapij,
neen moo tintor.
I neen moo tkan itz'apij,
cha' re rxóqil.
Anyo's tan yunabes k'u sach chawe,
sewr aat
sewr xcha na lamas wi' agan,
tcha' rxóqil re.
Ji'n jikulon li xinb'an,
tche'.
Xaqt xa juraj ombre,
xinta iin xen qakompayr rik,
nopuwes xen qakompayr pobr,
xaq xokb'ik xjurajch jun re.
Ta' cha'w
jitnon xab'an aat.
Tons tzii at'elk,
tche' rxóqil re.
Ji'n oombr per ruk' re' xinb'anin,
per lori saber neen tintaw,
saber neen tinb'an
xinsek'sajich',
tcha' re rxóqil.
Xatsek'saji'n,
per maa tz'eta' xik'aay ni asiyar, ta'n
no ke kometz xkojsaj chuwe.
Saber neen moo tinb'an,
tcha' re rxóqil a'.
Resaj rtz'iq ril xilsaj,
aayyoos xen moorad laq ra',
chelaq rij juntir,
cha'.
b'ane' xukertqa'n pech rxóqil,
cha',
xkojja' jkandelaq,
xkoja' rinsiyensy,
jpoomaq,
xkuxtaqa'.
Diyoos chub' loq'laj mer kortil.
I rila'tqa' chi puwaq wi' xilj man kuxtar li.
B'aay ne' xtij chi na jun,
xtij chi na jun kitz utz'il,
cha'.
B'aay usil, usil, usil, usil
xe' jun q'iij,
xe' kib' q'iij,
xe' uxub' q'iij.
Xe' jun xuman,
xe' kib' xuman,
cha'.
Xe' jun tres,
kwatro mes,
cha'.
cha',
rka' yaa xnik'jer seys mes,
cha'.
B'aay usil ya trik'aj tpe jyaj,
cha',
ya ta' chiki' tijta' neen tren,
cha',
usil xpe rij rqan,
xpe rij chi'.
I xpe jchi'.
I xpe rij rqan,
usil sola'tin rij juntir,
cha'.
Tons xpe jchi',
xpe rij rqan,
usil xkamk,
cha'.
re xkan eli'
ri' chaq re xk'is ranm chub',
rka' puwaq li
lokes kompayr rik xkamin.
Jnonli rka' xen
xqata jtakil oj puwes ójor taq tzij.
Jnon li xen chuuch qajw
jun komayr rik,
jun kompayr rik.
Rka' kompayr rik ta' tijkuxtaj taq Diyoos,
ta' tijto' biyeen jmosaq.
Ta' t'el ranm re jmosaq.
Per wi' qaqil qamaam qatit' ójor,
wi' mkita' tijkoj taq.
wi' kistyan t'el ranm re jmosaq.
I wi' kistyan ta' t'el ranm re mosaq.
Per es una istorya,
ri' li xink'is tink'is jyolik lori.
Rka' listory may.
Ataq wech'elxiik tanyol chawe chaq jun istorya re jun anm étzel anm.
Wi' jun étzel aanm
xen jun ra jkoorl chuch jaa
xen tra q'et'+.
Xtik tra íchij napx oj cha' oj re,
li kastiy nabo cha' taq re.
Xtik tra' íchij li.
B'a xelch tra íchij
qus rilik chaq tra íchij.
I tijchakuj.
Entons wi' jun sik' wunaq,
re, re tichakun chup,
kyere desir tichakun
i ta' tran ra rijil ree.
Lo ke tijch'ek re tijloq' ra qlen re ra rixóqil la jaa i re familya juntir.
I entonses ree lo ke tren,
lo ke pas ke sik' rixóqil ya yob' anm chaq.
sik' wunaq chi jnaqaj richoch xen jkorl man anm li.
Toons tril qus tra íchij
tril sik wunaq,
tons tijb'ij sik' anm.
neen tqab'an lojori
tz'eet tikam waanm
lojori kita neen tantij
i jor tinrayaj maq íchij li.
cha' sik' anm sik' rixóqil sik' wunaq,
cha'.
Aa, wile' na
neen mod tanb'an tantz'onaj kib' wee ree man anm li
pent tijk'ayaj jun kitz wee.
Ticha' sik' wunaq,
cha'.
Ntons xpe sik' wunaq
xtz'onaj ree man anm.
Xpee man anm
chi yoq'on xk'ul sik' wunaq
ta' raj tijye' ree,
cha'.
Aa, ta' k'u wunaq pwes ma tatik awe
neen chak li ta' aat chakun.
In qe anm iin
i xintika ne' wíchaj in,
in qe anm,
i wi' aq'aaq' tichakujk+ (i wi' áq'ab' chi jchakújik)
neen mod ta' tatik awee.
Or wi' rejwex ch awee
ri chawaj aat in inya'w awichaaj
i loq'an xtz'onaj tzik' wunaq ree,
cha'.
Ta' raj tijye' ree,
tons loke xen sik' wunaq xij ree.
neen mod tanb'an ree,
pent la q'aab' inok na la jkorl.
En tos modo wi' rejwex chi qee,
raj sikyer tinwesaj ra kib', uxub' raqan qee,
tatzek,
tatij
i on li kere desir kita' qelen tata'w.
Ticha' ree sik' rixóqil,
jaan,
ticha' sik' rixóqil,
kom kita' tijye'w tijtz'onaj ree
mejor tresaj sik' wunaq.
Usiil xpe jun b'esel q'iij,
xchejej man anm kita' la jkorl.
Xe' sik' wunaq chi jresaj kib' ree,
b'esel q'iij,
cha'
xijye' ree sik' anm ree xtzek
i ke la jkab' q'iij
xtaw man étzel anm
xijrile' man richaj, ri' chaq tril tokol chaq tra íchaj,
cha'.
Neen k'u tokow tra wichaj ri,
xok chi jyajik,
kom pur étzel aanm,
neen titokow maq tra íchaj ri,
kristyan xok niri
alq'omb' xok niri uk'il,
aber ma ri ta' man wunaq xok niri,
ticha'
pyoor yob' anm ma jrixóqil li,
tikam man ranm li,
aber neen, neen, li ri' xu'tokowoq,
per inchajaj na.
Xchajaj man richaj nika' li,
entons sik wunaq xen seguir chaak
kom xya'
sik' anm ta' chiki' peen nik'are,
ri' chaq qleen tijtaw sik' anm.
Ntons xok li chak.
I kom trila' jun sik' anm
kom sewr kita' mas qleen neen ti jtij taq.
Tikam sik' ranm sewr,
xtaw chik ni'j q'iij chik,
kont atwin chik chi jresaj chik kib', uxub' qee chik
kita' ka' qelen xij man anm chi qee.
Ton ta' atkwin chik, chi jresaj jun chik, qee chik,
cha' ree, cha'.
Wi'le' na
a aber neen mod tanb'an.
Xq'ax q'iij chik
i kita' mas tren anm sik' wunaq,
tib'e resaj chik
kom retaami'n ke man anm pur étzel anm.
Usil jaan b'an,
xcha' sik' wunaq.
ba tikam sik' rixóqil,
xijte' chik ree,
cha'
ne jb'ij ree,
xij te' chik ree
naad raj man anm tijyaw.
Iil b'a li xtzaaqi' wichaaj
i aat xatb'enow sewr.
No, iin kita' neen b'enol inwi'l,
por es tiwinte' ch awee.
No, in ma reech ta' k'ay wichaj li,
tikil inwi'l
wee qe iin,
asi ke awnke chawaj,
awnke pwaq nada ta' tanye'w.
Jaan b'an,
xcha' sik' wunaq.
Xok chik b'asal q'iij,
xok chik la' ra jkorl man anm,
tijb'ij ree
ke si kabal wi', chi jch'upik kwand, xpe man étzel anm,
kabal Xijq'iye' sik' wunaq,
cha'
b'uji qe rij chi chee' xen,
cha'.
Lo ke xen sik' wunaq,
cha'
xchep jchee' man ri'j laj anm chuch,
cha'
xchep jchee' man ra anm.
Kuy inmak
jwi'l qe sik' wixóqil ke raj tijtij ra íchij,
pwes kom ti'ntz'onaji' chawe,
kom kita' chawaj taye'w.
Ntons in wi' rejwex chwe ree ra íchij
por es xintoke ra kib' jxaq
ma juntir ta'nbwen tank'am b'ik.
No ke ra kitz qe.
Kee, ta' chiki' neen mod ta'an k'ex ree in tiko'n
kom wechi iin ri,
neen chek ta' tatik awee pwes.
Entons aat atb'enow k'ex ree, ra wichaj neri,
ori xatqeeji'n,
bay jori atinkomsaj.
Ta' chiki' la' atb'e'w,
cha' ree,
cha'.
Tons xpe tzik' wunaq
txuker chuch,
xta' kuyb'el jmak chuch, jwi'l qe rejwex.
qane' jun,
we chawaj qane' jun trat lajori
kyere desir jun kompromiso nikare'
mejor tinya' juntir ra íchij ch awee,
juntir íchij lo ke wi',
pero kwand xtzib' a wixóqil ra lék'el wechi iin,
cha',
cha'.
xaq tik'isi'
tank'am la jq'oor,
in chaq i'n iluw ree
ree ta' jkwent jchuch triil,
cha'.
O taye' ra l ék'el on li,
tons wi' a derecho tib'a toke' ra íchaj,
cha' ree,
cha'.
Ta toke' juntir tra íchaj,
awechi'n juntir lo ke wi'
tak'am b'ik,
taye' ree tijtij,
loke raj tijtij,
cha'
ree, per dyunabes jun kondisyon
kyer desir ra l ék'el wee chi íin
xaq tik'isi' tank'am.
Tons sik' wunaq xi'j.
Aay neen mod tanya' chawe,
kwand juun, k'ex ree la jranm juun tijye' ra relk'wal ree kristyan, tik'isi'
kwaand tijchep rarm jun, tijye' jun relk'wal ree jun kristyan chik.
Ticha' sik' wunaq ree, cha'.
pwes si ta' chawaj jilon li,
niri si kita' chiki' atb'ek,
xcha',
cha'.
Si ta' chawaj tikan man kombenyo li,
tons tawen,
si m kita'n niri atkan,
cha' ree,
cha'.
Si m kita' atkaan neri
atin taq b'ik
ya uka b'esel q'iij tinkoj jun iitz chawe.
Ya uka b'esel q'iij aat kamnaq chaq,
xcha'
ree,
cha'.
Entons sewuur sik' wunaq juwi'l tzoqomch'olal,
xi'j ree,
tzi'b'a li pwe tinya' ral ék'el chawe xaq tik'isi',
ntons bali jwi'l qe sik' anm tikam
Pwes, cha' ree,
cha'.
Tons ljori wi' alibertad tib'a toke' juntir tra' íchij,
cha',
cha'.
Tons kwando chejeel ral ék'el jwi'l sik' anm
jwi'l neen or tik'isi ral ék'el,
cha'.
I sik' wunaq xen segir chaak
tichaakun,
titaw olb'el q'iij jwi'l
neen or titaw q'iij ree titzib' sik' rixóqil.
Repent qe xtaw q'iij xtzib' sik' rixóqil
xtaw man anm chajal sik' anm jwi'l,
kwand xta' ke xtzib' tzik' anm
jol xek',
cha'.
K'isi' chaq,
xch'ajsaj rij ral ék'el juntir,
xpis taq li atz'iq.
Dyunabes xk'am
ta' chiki' raaj xkajye',
cha'
i kom étzel anmi'n
wi' nika li neen retam
xkwini'n chi jyo'rsaj ral ék'el,
cha'.
Xk'am ch ral ék'el,
xkan tzik' jqaaj jchuuch sin ék'el.
Nada xaq xk'isi' ral ék'el
xk'amch man anm
i xkan taq tzik' jqaaj jchuuchaq.
Tib'ison tzik' jchuuch
chaq oq'xkaan la jsook nikare'
ki'ta' chiki' neen tril.
I xpe man anm li,
xik'iysaaj ral ék'el,
cha'
ruk' sik' jqaaj jchuuch tijsik'ij taq kwand xk'i' tzik' ral ék'el.
Tijsik'ij taq ral ék'el ra qalk'wal,
cha' taq.
Tijsik'ij taq ral ék'el kom naqaj qe wi' rechaq,
ral ék'el, ni kaas tran rechaq,
kom relk'ul taq ta'n,
ni tijye' kwet we jqaqj o jchuuch in,
xk'y ral ék'el,
xtaw ra nim chaq,
cha'+.
Ntons xpe man anm,
ta' chiki' tijye' lwar rre ti'el b'ik
tib'e jchajaj
ta' k'ex tijmaj taq b'ik,
tijk'am taq b'ik ch'qaat.
Ta' k'ex ti jmuq taq b'ik,
ticha' man étzel anm,
cha'.
Chejel ral ék'el jwi'l,
cha'
ya kwand xan q'opoj anm ral ék'el ra anm la jq'ab' man anm li.
Xpet
xk'am b'ik,
xk'am b'ik chub' jun nim,
wi' ka' maq ti jb'ij taq li kasteyan maq torre,
tren taq.
Wi' jun jaa,
wi' chub',
cha'.
Entons kila' xij titze' ral ék'el ra anm li jun jaa,
cha'
kila' xtz'apijw
kita' timajsaj ree,
cha'.
Entons tipet
tijye' jwa' ral ék'el ra aanm kla', kila'
cha'
dyunabes tzapil kila' jwi'l
xaq tijye' rtz'iq juntir.
wee neen tijb'ij ra anm tankoj,
kom ne bire ra anm ri in wichaji' xtij
i nejb'ij ree,
kom nab jb'ij, man ra íchaj li mejor tankoj jb'ij ra anm li,
nabit
incha' ree.
Jb'ij ra íchij xkoj ree ra anm,
cha'.
Kom ra aanmi'n jinon tikan inkoje' jb'ij,
xcha' ree.
Xokoj jb'ij ra anm pi Nabit,
cha'.
Ntons, kwand ya taaq'an li man torre
t'ijye' jwa ra anm.
Ri' chaq triil,
cha'.
Pok xk'i' jb'aa, pok nim jb'aa xqej la jrqan
tisutiin na jb'aa na,
cha'.
Ntons xpe ree.
Pach'uj man ab'a
lomejor m kita loq' in yaq'an in,
kita mod in yaq'an chub' man ab'aj li lékej.
I la' jsumal ab' inajuraj,
xcha' ree, ra anm,
cha'.
ntons tzi li,
xcha' ra anm,
xpe man étzel anm
xpach'uj jb'a ra anm,
cha'.
Nim rqan jb'a ra anm xpach'uj,
xen jun trens ree,
cha'.
Ya kwand titaw chij ye'ik jwa ra anm
tijch'ab'ej b'ik.
Nabit, Nabit,
ticha' ree,
cha'.
T'oojch man trens ree in yaq'an,
ticha' ree.
Jaan,
ticha' ra anm,
tijt'ojch ma jsumal jb'a,
cha'.
La' jrusumal jb'a tikoker taq'an b'ik
titaw rik'il lékej,
cha'.
Jilon li taq b'i jtzuqe',
per kwidad, mat ch'ejej
neri kwalkyer kirtyan titaw,
si tijtaw taq
entons kwalkyer kristyan atijtaw,
xcha' ree,
cha'.
Si tijtaa taq atjyu'qasaj taq,
inkan iin sin nada,
jaan
cha',
wi' nika' li ne jchakuj jwi'l tijtz'apij ra anm.
I sol jiloon traan,
cha'.
I repent qe xpe jun ra wunaq
xq'ax chi rij kwa'y.
I tijta' pok jun ra kant tren o jun ra b'iix tran, tren
ra anm lékej,
cha'.
Pok qus jun ra b'iix tren,
cha'.
Entons tipe man wunaq
xwab'a' jkwa'y ta'iik,
cha'.
Las chiki', wi' ra anm, trench ra jb'ix lékej.
xcha',
tz'et qe tib'ixan
ntons, xpe man wunaq
xta qe.
I xchajaj qe
xe' kib', uxub', bwelt ta'ik,
sol jiloon tren.
Per kita' tita'wn neen mod taq'an.
Kom pur ch'uch'j man ab'aj,
cha'.
Entonse xchajaj ri' chaq tril.
Xtaw man étzel anm chi jralaj,
cha'.
Ri' chaq ta' ree,
cha',
wi' ree chi jrilik,
cha'
ri' chaq ta ree.
Nabita, Nabita, tiráme la trensa
xcha' ree,
cha'.
Jaan,
xcha' man ra anm.
Xt'ojch jun trens chi rij e man, man étzel anm
xkooker la'
trakun, trakun xaq'an chub' jtrens jsumal jb'a ra anm,
xaq'an lékej,
cha'.
I ruk' man wunaq ril qe
ra k'ojool wunaq ril qe neen mod tren man étzel anm titaw.
I entons on li tren man anm.
I entons on li tinb'an in chweq',
entons xaq tinwil neen or
kom lori xwila'n nench or lal man tipet
i chweq' inpe alg aq'ab'
i in inaq'an ants ke man tipe ree,
xcha',
cha'.
Jaan
ticha' ti'nk'acha' la jranm ree,
xeek',
cha'.
I la jkab' q'iij xpet aq'ab'
jor nika' tikam,
kom tijta ke jun ra q'opoj aanmi'n tib'ixaan b'aq ab'aj.
Xpe aq'ab',
xpe aq'ab'
ril qe kita' nad man anm
ta' man étzel anm,
xaq'an ku ta' ree nad
entons xi'j ree,
cha'.
Nabita, Nabita,
cha' ree,
cha'
tirame la trensa,
cha' chik ree,
cha'.
jaan,
xcha' ra anm
xt'ojch.
Ke si ri ta' k'u ne' man anm o man étzel anm,
no ke ri' ra k'ojool wunaq,
cha'.
Xpe ree
kwando ril ree xt'oojch man li
xaq'an
xkoker chirij man
ra jb'a ra anm xaq'an lékej
xtaw rik'il ra anm,
man li, xpe ra anm
xjura'j man li rk'il
xtaw rik'il,
cha'
ri' chaq tril xtaw ra k'ojol wunaq rik'il,
cha'.
Ntons ril ke bonit jun ra anm
wi',
wi' chub' jun ab'aj.
Xok chi jb'ochijk,
cha'
ba tijb'ochij chaq ra anm,
cha'.
Usil ra anm xk'am rib' jwich chi riij,
kom tz'apil,
per neen mod tiqejch,
tz'apili' kila'.
Per neen mod tiqejch
saber,
per neen mod tiqejch
neen k'u la' tikokerw ree ta' la neen tikokerw
kom ri' ree tikoker man anm rik'il
i ree tiqejch
kita' neen tikoker ra anm nad.
Entonses xpe man wunaq
ya tijye' retaal
ya titaw man anm
xqejch, xe' chik chi jrichooch,
cha'.
Ya xk'omon ree man wunaq
wi' ra anm kila',
cha'.
Titaw q'iij,
q'iij, titaw
tijsolaajk ra anm
on li tren tiaq'an,
cha'
ya ra anm retam chaq tambyen per tintran kontrolar tambyen,
neen titaw nab'e,
titaw man étzel anm
o ra wunaq titaw.
I sol chaq titaw rik'il,
usil xnimaaj ra anm ree
ra k'ojool wunaq.
Ntos xpe ra k'ojool wunaq
xtaw chik
ya xe' alg tyemp ree tijb'ochij.
Entons xpe chik ra k'ojol wunaq
xe' chik juntir
i xaq'an chik
mism or xaq'an.
Ke si ke kabal sewr kom ya xq'ane' b'i'n
kabal wi rik'il man ra q'opoj anm,
cha'.
Kwand xta'w man étzel anm,
cha'
xaq'an rik'il b'a ab'aj lékej,
cha'.
Kwando xtaw
ri' chaq triil
wi' man ra k'ojool wunaq rik'il ra q'opoj anm.
I xchep man étzel anm,
cha'
xe' rumumujch ra k'ojool wunaq,
xchep chi jsumal jb'a,
rumumujch li, li lékej
xt'oojch ra wunaq,
cha',
kita' mod tijkoj jq'ab' ree kom anmi'n,
xpe rumumujch ra wunaq.
Ay dyoos xpe ra wunaq
chub' man ab'aj, tijupup xuqej laq k'iix, laq chee'
cha' xna' golpear rib' algo,
ta' dyoos kare' xkolow ree
kita' qleen xtaw,
cha'.
Ta' mas neen xta'w jor chaq ti'oq' xek',
cha'.
xtzaqch chub' man ab'aj,
cha'
i xek'.
I ntons xpe man anm
xyaj ra anm, cha'.
Neen tijtok man wunaq ák'al,
lamas xpe'w man wunaq li,
neri' k'achelaji'n, lamas xpew,
por es ta' chuwaj nad t'ook awik'il
or wi' man wunaq awik'il,
neen mod xatjyuq jte'.
Kom nari k'iche'laji'n
kom k'iche'lajin.
Entons, xpe chi ra wunaq
tib'ison,
xijresaj ra anm kila'
man étzel anm,
ta' chiki ra anm kla',
cha'.
Ma resaj kib' q'iij, uxub' q'iij,
resaj ra anm kla',
cha'.
Usil ril chik jilon li
mejor xijye' chik juntir,
cha'.
Xtaw ra wunaq
te' jch'ab'ej chik,
nad wi' chik, kita' chikin neen tit'ojowch trens ree nad,
cha'.
Pok chaq tib'ison,
cha'
i nesy tijrile' na,
awnke sey xtij jun bwen golp,
syempr tijb'ij rile',
usil, usil ri' chaq tril
wi' chaq chik juntir.
Ntons, jilon we xtaw chik chi jch'ab'ej
wi',
xaq'an rik'il.
A, jo' dyunabes
xk'amb'ik,
cha'.
Xqejsajch,
cha'
kabalit k'omol jun kolob' jwi'l,
xjet' jun kolob',
k'omol jun kolob'
xkoker taq la'
xqej taqch,
cha',
xk'am b'i ra anm,
cha'.
Ntonse xpe man ri'j laj anm
xij rile' kita' chiki',
ya kwand xij rile' chik
ri' chaq tril,
ne b'i ree, ra anm ya k'omol chaq b'ik.
Ta' chiki', ta' chiki la jlwar la jwárb'al
ika' li las xijye'w,
jlon qe li xen gnar ra wunaq,
joor k'ex tijtij ra aanm rik'il,
cha'.
Kwand xink'uli'k',
re ójr taq tziij in ák'el na.
Tos re kond xink'uli' b'ik, de katorse yaañ,
kond xink'uli'k'
i xinb'ee rik'i wálb'.
Xinb'ee rik'i w álb',
antons wálb' xinj xij taq taq laj laq yuuq',
xijtaq taq lamaas,
i xinb'ana' kumpliir.
Xinkojooni' chuchaq,
bay tos ri xinb'e chik
Xintijooj wib' re taq poop,
xintijooj wib' re jun opiisyo,
juntiir wetaami'n.
Wetaam poop,
wetaam,
juntiir xinb'an.
Xinwa'x rk'i wálb' ójr,
i dyes aañ xinwá'x la jrchooch wálb',
dyes aañ xinwa'x rk'ilaq,
tos wálb', re xijchwe,
ke tinb'an qus,
i tinb'an utziil.
Bay xinb'an kumpliir,
xinb'an kumpliir,
I ri' li re re rb'anal inwi'liin ójr
kond xojk'iiy,
rk'i qaqaaj qachuuch,
mas k'ax xqatiij tamb'yeen,
i k'axi' xqatiij
per ke remedye, peer xqab'ana' kumpliir.
Re xojkojoni'n,
xojkojoni'n,
antose ri' k'uli qaaj.
Ri xink'uli' chik b'iik,
i lajori ya mucho tyemp chaq,
ri in k'ulnaq ni k' re',
porke ya xinkaan chi re malkani'roq ri il,
syempre tqab'ana' sufrir aalgo,
tqa'an sufrir alg,
tos ri k'u li' qaaj,
re xinb'an ójr,
xinpee jno chriij kirneera,
jno pe meq'iin.
xin k'axi' xinij,
xinwa'x rk'il aq tzan taq wálb' ójr.
I tandas xinb'an aprender b'aniik poop,
wetemaaj treens,
xwetamaaj jb'aniik b'o'j,
juntiir,
juntiir wetami'n.
Lajori tob'iy wetami'n,
wet skeere inkwint na chi jb'aniik.
Per ta' ch inkwínik,
ta' chi' tinch'iij.
¿Ta' chi' atz'aqónik?
¡Ya noo!
ta' ch intz'aqónik qaaj,
ta' chi' intz'aqónik,
lajori ta' chi (ki') tinch'ij,
pwers chaq ri tinkoj jwaa maq ák'l,
tiwi'lb'ej taq maq ák'el li,
ri ójr taq tziij ta' peen.
Xinpe baq loom,
ximpe juntiir luwar,
xinpe jno Ch'anuuj,
xinpe lomas luwar,
jluwuraq wálb',
kom k'is wi' jluwraq,
k'is wi' jbyenaq,
ontikeer laad xinpe'w,
ontikeer laad xinpe'w.
Bay jiloon li qaaj
re xinch'ekb'eej sik' qleen we re',
xinélk,
xin tantas xinb'an.
Syempre xojkojooni'n,
xojkojooni'n,
xojkojoon chuuh qaqaj qachuwch.
Naq xinkoja' inqaaj inchuuch,
naq xinkojoon chuuchaq.
I jilon chik rk'i wálb' chik,
mism naq xinkoja'n
loke nen naq xiij taq,
xinkoja'n lo ke nen xtaqontáwi',
ri' li qaaj,
ri naq xinb'an in,
e ri lojori ya xi' tyeemp re
re k'itzilkiin nikre'.
Perk ya xi' alg intyemp.
ri' k'u li re lojorii pwes,
e per ya xi'tyemp ri kanalkiin
lajo' ri chik ri.
Syempre tqatija' k'ex,
qab'ana' sufrir
re qanesida,
per nen tqab'an,
nen tqab'an qaaj.
Porke wi' rajwexk,
wi' rejwexik loke nen teqab'an,
wi' rejewaxik,
nesesida oj chakúnik,
porke ri' teb'a qus teqachep elaq',
riteb'a' qus teqa tuk' qíjil qatz'áqt lamas,
noo ta' qus qaaj.
Ri' tzi oj chakúnik,
ri' tzi oj chapónik,
ri' tzi oj eel taata,
ri' li ri enjeemple we in qaaj,
ri' li ri enjempl
inqaaj in chuuch.
Enjempl re tzan taq wálb' tamb'yen,
juntiir li xkan jb'iij taq li chiqe,
¿Nen jb'iij a wálb' áanm?
Wálb' ánm,
Katarina Kalaam,
Katarina Kalaam b'iij wálb' ánm,
ri' wálb' wunaq Miguel Méndez,
Miguel Méndez López jb'iij wálb' wunaq,
ri wálb' ánm
Katarina Kalaam jb'iij
ri' li wálb',
rí ka' li qaaj,
ri' li.
¿I niri xatyu' li alb'ixiik
diyunab'es kwando xatk'uli'?
No ma neri ta'n taat,
ji xin alib'ix rij kub'i',
kla' xinalib'íxwu',
kla' xinalib'íxwu',
dyes aañ xinwa'x kla',
dyes aañ xinb'an rij rij kub'i' li.
Ruk' re xoj xoj eel na,
xoj xojresaj taq k'atzan wálb',
si no ji' wooj riij kub'i'y,
riij kub'i'y wooj wu',
kla' wooj taat.
Naji' li xoj wa'x kla',
xojwa'xi'n,
ay dyoos kla' lomism naj xojwa'x,
Ch'anuuj naaj xojwa'x,
Ch'anuuj kaad por temporaad,
oj el b'i neri Ch'anuuj.
Oj aq'an chik b'a loom,
che re.
Jmm' xinwa'xi'n,
Xansaj wuchooch,
xinwa'xi' kla'.
¿Lamas t'i'ame' taq ja'
re xatwá'x taq kla'?
Qame' ja'
est xe' k'eche'laaj,
b'i jili b'ik,
qame' ja' kla',
kla' tpe'w qája'.
I xaan qechooch kla',
naj xooj wa'x kla'.
¿I kita' ka'n titzaqow ach'olaq?
Ta' kaan qaaj
no ta'n,
nada ta' ka'n pake awaas,
ta' ka'n xqil jwich ta'n.
¿Pero aj ajwi na k'is b'atz' xat wa'x taq kla'?
A wi' ay dios b'aatz',
ri koj che' taq re,
jun ka'n puur tuun tuoq' xe' loom,
(xe') xo'l k'eche'laaj
ji',
wii',
wi' ka'n.
naj xinwa'x neri Ch'anuuj tamyeen,
ay dyos bay re kla'
si ma'ajlam junaab' xinb'an kla'.
Tamyeen naaji' xinwa'x,
i qaternb'eej kerneero,
wákix,
rik'i k'atzan taq wálb' ójr.
Jii' naji' xoj wa'x kla,
naji' xoj wax qaaj.
Bay li ri naji' ri xqab'an kla'.
¿I q'uuq' ta' ch xawil jwiich?
T'e xqila'n
qila'n r q'uuq'
k'is wi' taq xe' loom.
Wi' tqa'n,
q'uuq' wi' tqa li k'iche'laaj.
Per lajori ta tqa'chi'n.
A lajori kita' chiki'n qaaj,
li tataqa' chi ki'n,
tisach jwichaq b'an tyarin,
sachi jwichaq,
sachi jwichaq qaaj,
ta chiki'n,
tachiki' ka'n.
Ta' chiki' oj eel tamyeen,
penikare wa wi' wet ojeel b'ik,
koom ta chi' oj eeik,
ójr ri qa qachaak ojwakat,
kom oj ak'al na,
oj ak'al wi' qachooqob',
oj el b'ik,
per komo lo jori taat ta chi tqach'ij b'ee.
Ta' chiki',
¿Tonses xatwa'x na b'a k'echelaaj chuch Liya?
Xinwa'xin qaaj,
xinwa'xi'n,
xinwa'xi'n
naj tyemp li wa'x b'a loom,
b'a saqwech tijb'ij taq.
Li xwa'x wuchooch kla ójr,
wa'xi' wuchooch kla'
chuch wálb',
(xoj) xinqeej Ch'anuuj.
tu k'aaj jeneka',
ptaq tyemp sktimbre,
octubre ji' wooj xe' k'achee'.
¡Atqej taq li miq'in!
Oj qeeji' xe' k'achee.
Ees wi' chaq titij maq kirneero,
oj b'e kla' ójr,
bay tuqane' ch uxiib' iik' kla' chik,
uxiib' iik' tuqane' kla' chik,
nochewen chaq oj eel chich juntiir.
b'aq loomo,
oj aq'anchich juntiir chik.
Xoj b'i' chi ki ch riij awaj,
Tos xatija' k'ex chuch Liya.
bay we in taat,
mas in ajtijol k'ax,
ay dyos tka' inb'ij re chaq,
mas inajtijol k'ax taat,
mas k'ax xintiij.
Por es chapkari lajori
ta' ch ki' tanch'iij.
lajori pwers chaq taat,
ya noo pwers chaq,
tika' inb'iij re maq ák'el jun taq weelt,
ta ta tijkoj taq
loke tanb'iij rechaq,
ay ta' atkojon taq ak'al,
ko' qe ooj
pok oj kojoneel,
dyóso xqakoja' lo ke xiij qaqaj qachuuch.
Xqakoja' lo ke xqab'an,
k'ex tich'aaw chuchqájw
che'.
Par tqakuya'n,
Ji'n tijkuya' jun tz'eti'n.
Tqakuya'n taat,
tqakuya'n.
Ta' almajiik re,
ta' almajiik keta' elaam re',
keta ay dyos
ripu tch'a'w ri jun kristyaan ri chuwe,
men nqaaj inchuuch ta' ojche'.
Noo re taat,
xqakoja' re' lo ke xiij taq,
xqab'ana' re' loke xijtaq chqe,
xqata re' re pixab' xisaj ch qe juntiir.
byen qapixib'aji jwi'l inqaaj inchuuch,
lo ke xqa'an pasar ójr taq tzij,
tzi qapixb'ajk,
maqalq'aj jun jal,
maqolq'aaj jun tiko'n,
moqolq'aaj jun qleen,
ri' li re pixab' rxiij qaqaaj qachuuch ójr taq tziij,
ri' li.
I xintaaw rk'i wálb' chik,
miism miism nuunk machep qleen miij,
we tzaqal ab'iix,
we tzaqal kinaq' li b'ee
chi b'i taq
kinye' taq junlaad re,
nuunk machep taq miij
oj utzaja,
jaan
tz'eti re' qaaj
xqakoja'n,
tz'eeti re' xqakojan,
tz'eetire' xqakoja'n.
ilan qawi'l,
talqawi'l ójr taat,
ri' li xqab'an.
Xatwa'x li miq'iin,
ajwi'na wen chaj.
wi na,
aay ya dyos,
xin wa'x li miq'in ójr taq tzij.
Troos chaj,
poraalg galan taq chaj,
i galan taq chaj.
Dyos por lajori taat,
ta chki'n.
Ta'chiin.
Ta' chi ki'n taat,
ya xk'isi'n,
ta' chi',
ójr galan taq chaaj,
chi jtaq kuwa'y tipe'w qáchij ójr.
Jii' chi jtaq kwa'y tpe'w qáchij ójr.
li pet in juyub' taq'aj
aay dyoos pok xinb'éenik,
petzelkiin b'a loom.
Petzelki'n Ch'anuuj
petzelki'n xe k'achee',
ri kond ajyo'ln k'atzan wunaq,
xoj wa'x na Chi ja'm
xojwa'x na Chi ja'm,
beynt aañ xoj wa'x kla',
beynt aañ xoj wa'x kla',
richaq naq xojeelch li
kwand naq xaan k'ex,
are xojéel chi kla' chik taat.
Ri' li b'anal qawi'l,
ri' li ilaan qawi'l,
wi' jun nim laj lugaar.
Ri' li jun niim laj táj,
jun niim laj táj
re re luwaar xe k'ache',
e petzalkini' kla' qaaj,
petzelkiin kla',
dyoos naj re wa'salkooj kla',
galan taq tiko'n tran kla',
galan taq tiko'n tran kla',
kom wi' kirneer,
wi' wakix.
¿Tons taqejastaqa kirneer kla' ójr?
Kirneer wa'kx,
tb'i qile' kla,
Jii kirneero wa'kix,
¿Tons ma xiq ta qe wákix tb'e kla'?
Noo
ma xaq ta' wákx
ma xaq ta wákx kerneer, wa'kix kwa'y,
juntiir tib'e taq kla'.
I k'is Utiw kita' tijtij taq kirneer.
Tijtija'tqa'n komo oj ajyuuq',
jii'n,
tijateqa' li wet mat oj ajyuuq',
kom oj xeem la jrqan awaj,
oj yuq'únk,
i laq'ab' chajal b'yeen,
b'yeen chajalik qaaj,
byeen chajalik,
ri' li naq xqab'an oj ójr,
ri' li qaaj.
b'a li petzakini' kla',
naji xinwa'x li kla'
ójr,
naji xinwa'xi' xe' k'achee',
xe' k'achee',
petzalkiin b'a loom,
juntiir lugar wetaam.
¿I i kwand xamaj tz'aaq?
ri wk'an chaq,
neri chaq xinmaj tz'aaq,
neri chaq xinmajwu',
neri chaq juwi'l taq rejwéxik,
juwi'l taq rajwéxk qaaj.
Re komo jiloon li taaw diya domiing,
ta' neen la tepeew' re qleen qe,
(ta) rajwexik re qakoos,
rajwex nen re teqaloq'.
E nway mas xintijojwiib' xinb'an b'o'j,
ri k'tzan tzan chuchu' re Julia Saqb'iin,
jchuchaq don Makarye,
ri' li xintijónik,
ri li xintijónik.
Tiq b'i wile',
m ta'tene' xchap taq ta na ínq'ab'i,
xk'ut taq tne' chiwich noo,
i teq b'i wilee',
ne mo tij tz'aq taq,
ne mo b'aniik tren taq,
e xinb'an wee,
xinb'an we,
i xeel ch inwch,
i xyuuq sik' chuchu' Sb'estya'n ch'qaap,
rixóqol k'atzan Lejandre Saqb'iin,
xuuq wk'il sik' chuchu'.
Ay dyos (ka) b'an b'o'j
che' chwe.
inche re.
che sik' chu' chwe,
xk'ut ch inwch ne mo jsutiik jchi' raq b'o'j,
xinb'an wee,
xinb'an wee,
bay xeeli'n,
tziyi'n xeel inb'o'j,
tziy xib'an,
e xwetemaj jb'aniik,
jelon li re xinb'an qaaj,
re xinmaaj jb'anik b'o'j,
xinmaj jb'anik b'o'j, jilon li xwetemaaj,
bay xwetemaaj b'o'j,
naad ta chi temay.
Kom wtaam chaq jb'anik b'o'j,
wtaam chaq juntiir,
we in qaaj,
juntiir opisyo wetaam,
juntiir opiisyo wetaam,
wetaam tib'an poop,
wtaam tib'an b'o'j,
i wetaami' b'itik ék'el.
Si pwees.
Jii wetaami'n,
jii'n.
¡Ese es bwenisima tayol che qe!
Wetaami'n b'itik ék'el,
¡Ati' ajiyoom tamb'yen!
ri chaq lajori k'is wi'maam untiir,
ék'el li juntiir wech teqa'n,
juntiir in inb'itow naq,
wonaq xelto b'ik
in inb'itiw naq rechaq,
in inb'itiw naq,
li ini'n,
wetaami'n,
wetami'n,
tob'iiy lajori,
maq imaam chaq ti naq wilb'eej taq,
tos syempre ajtinb'ana' jwersa rechaq,
ajtinb'ana' pwers re chaq.
¿Tons ati' ajiyoom chuch Liy? Ini'n taat,
ini'n,
per rik'i jweraan ta' nb'eek,
¡A noo!
Noo ta' nb'eek qaaj,
ta' nb'ek chaq jaa,
rk'i kristyaan ta' inb'eek,
purament walk'ual qe,
imaam qe twilb'eej taq,
i maq wálb',
wuk'laal ri' li,
(naq)
¿Tos re chaq ta' tikoj taq afweer kirtyaan.?
Noo ta' tijkoj taq taat,
no' ta' tijkoj taq re chaq li,
ta' tijkoj taq kwalkyer kirtyaan,
in qe qaaj,
in qe.
¿Nen k'u cheek ta' xab'an at li,
re chaq jaa?
No' kita' ch waaj,
ji' wi' jujun delikad taq,
bay mjetene' te'eel chúwch kerstyaan,
tzaq inch'ool.
Si tz'eeti'n.
Tzaq inch'ool,
wi' intarget re qaaj,
ta'l inklas inwi'l,
ji' tal inklas inwi'l,
xinpeeti'n.
Per lojori ta' chi' b'eselkin,
kom ta' chiki',
ta' chi' ki' la m pe'w,
ta' la' inpe'w,
puramente rik'i maq ék'al qe.
Niri qe chuch jaa.
Jii' neri rik'i raq ák'al qe,
maq wimaam qe,
naq we wi' yaaj taq,
wen ta'n je'qelon li,
jeqelon li qaaj,
il li raq ak'al li,
naq wa'x taq,
in inb'itiw re chaq,
At qe atb'itiw re chaq.
In inb'itiw re chaq qaaj.
¿Jurub' tuj tikojsaj re jun ánm titzib'ik?.
Re jun ánm
seis tuuj,
tin tzaqin qaaj.
¡Aa seis tuuj!
Seis tuuj tin tzaq in qaaj,
seis tuuj tintzaq in qaaj
re jun ánm.
Waqaqiib' tuuj.
Jiin qaqiib' tuuj,
ji' qaqiib' tuuj tin koj re
jun ánm titziib'ik.
Ri re chi b'elejeeb' iik', ¿i kwand titzib' jurub' na tuuj tij≈ßtij chik? No
jii' kond tetziib'
tin tzaq qaqiib' tuuj,
ri b'elejeb' iik',
tiq b'i wile li,
tiq b'i nsolaj,
tiq insolaj taq,
jii' tiq insolaj taq,
i wene' k'ex wi'w taqw tos tekoja' jujun jtujaq ji',
tenkoja' jun jtujaq,
wu ma kata'n tos ta'n.
Tiq awile' taq.
Tiq b'i uwile' taq,
we qus taq tos ji qelon li,
i kond titaw tyemp,
ji' ta' jun wein petzel li hospital.
¿Ta' jun awe petzel li hospital.?
Noo kita'n qaaj,
ta'n,
sol in inb'itiw naq re chaq,
juntiir maq ek'el li.
I yo'l teqa'n juntir.
Yo'l teqa'n qaaj,
yo'l teqa'n,
ta jun wein kamnaqtaj,
no ta jun we q'asal taj,
ta' jun we kamnaqtaj.
Naad.
Noo ta'n qaaj,
k'is yo'l taq,
juntiir k'is yo'l taq,
k'is wi' teqa'n qaaj.
Ke ke weno,
ta' wetaam in,
wa at ajiyoom chuch.
Aya dyoos,
noo tempwersijí ka',
tempwrsiji'n,
b'antaj wuka,
ri tb'e maq welk'uaal chaq' jaa,
i pyor lo lojori,
pok chaq kaar taj taq,
kaar chaq ta taq,
i jeqelon li,
i k'ur jwichaq,
mojoor tinb'an jwers,
tinb'an jwers re chaq,
Ji tz'eti'n.
Ji' k'ur jwichaq jono saq'órb'.
Lat'ijme taq wu',
i no aay mas,
mejor tenb'an jwers re chaq,
tenb'an jwers re chaq,
jika'lon li qaaj.
Ini' wetaami tinb'it raq ak'el,
wetaami' tin b'it ék'el qaaj,
Si wetasmi'n,
tin b'it jja' raq ék'el,
ri' li si wetaam.
Mens ójr si inkwini' chi jkunajk ék'el,
tijta taq chi' ánm,
tormaj ja' la jchi' aq,
tormaj ja' ralaj aq,
wetaam tinkunaj taq.
Per lajori ya no qaaj.
Ta chi ta'an.
Ya no' ta chi'n
ta' chi ki'n,
puroment xichaq tinb'it ra ja'aq,
si inkwini'n,
inkwini'n,
inkuwini'n qaaj.
I tikuxtaj inwi'lin chuch Liya,
wi' krtyaan tij koj taq tre keq pyeeq',
kon tisipoj jmux trel ék'el,
¿nek'u jcholaj li?
Te sipoj raj mu'xaq,
per ri' nika' li tijb'ij taq qaaj,
Ti ch'iqiiq trel ék'el tb'ij taq.
Per ri nika' li
Kon tb'i rile' jun ra ák'al.
Ji' ri li pujiiy
teche' taq re.
Ji' rika' lon li qaaj,
ri' li che'.
Jika' lon jcholaajl li tijb'ij taq,
Ri' jcholajl li.
Ri' jcholaajl li qaaj,
ji'.
Si
no re maq kwalkyer chi' ánm
ma ma ji' ta' lon tren ék'el re.
¡Aa noo!
Noo i maq eywaal tamb'yeen,
il xan jun ra ák'al,
xan iywal jchuuch
yameer xkam ra ák'el.
I amer xkam ra ék'el,
re ri iywal,
ri iywaal xtij laj tu'.
Jii',
jwi'l man iywaal xtij laj tu'.
Jikalon ti jb'ij taq tantaaw.
Ji' ka' lon tijb'ij taq qaaj,
ri' li jcholaaj,
ri' li jcholaaj.
ee nen tiqaye re,
re mansaniiy,
mansaniiy pech re req
mansanilla pech ra alwiin.
Jii',
qatzak jun ra manooj ra alwiin mansaniiy,
ri qe li tin ye' in rechaq,
ri qe li tijtij taq,
ri qe li tijtij taq qaaj.
Ri qe li tijtij taq,
ri qa li re.
¿Kita' ayuwab' tak'am b'i li ospitaal entonses?
Noo, no' nuuk taat,
no' naad ta'n ta'n qaaj.
naq tziib' teqa,
je qe lon ri,
ji'n naq tzib' teqa
je' qe lon ri qaaj,
jii' naq tzib' teqa,
je qe lon ri,
jika' li qaaj.
Ri li.
¿I jurub' awi'aam wi' lajori juntiir?
Ay dyos taat,
wi'maam in taat,
si ma ajlal ta'n k'ii tqa'n.
Ay dyos k'ii teqa'n.
I juntiir at atb'itow naq.
Ini'n,
ini'n qaaj,
ini'n
jun wuk'laal,
li k'eche'laaj,
Si apart li.
Jii apart rechaq li kla',
ri maq neri,
dyos juntiir,
juntiir,
juntiir k'is wi chaq maq wi'jmaam,
enteer taq kirtyan taq taq chaq,
juntiir in inilb'enaq rechaq,
ji',
ini'n qaaj,
ini'n,
ini'n,
ri' li ri inchaak in.
¿I juntiiri' k'aslemaal chuch Liiy,
ri b'elejeb' iik'
o nik'j tiq'ax
o wi' ta' titaawk?
Aa wi',
wi' tib'ij te' taat.
A wi',
wi' kab'aal tib'ijte',
kab'aal tijb'jte'.
Kapne' kond oj,
kond tjqalaj b'i chi riij qatiit'.
Eso es.
Ri moon jb'aniik iik',
ji' iik' tik'isi' juun,
kab'aal tjb'ijtzaqe,
kab'aal tb'ijtzaqe qaaj,
xiq tinta in,
abes tijb'ij,
pwes am rechaq trajlaj taq chi riij rajb'al iik',
i mism ti b'i jtzaqe
che'.
B'ijtzaqe' mism,
jii' b'ijtzaqe,
tika' chi' teqa'n,
ti b'i jtzaqe
tika' chi' teqa'n,
per ri k'u li
jiloon wein li,
ch rij ch rij iik',
kab'al tb'i jye',
kab'al tb'i jye',
jii kab'al tb'i jye'.
Jika' li qaaj,
rika' li.
t'el chuch iik'
o yaaj q'iij?
Wi',
wi',
awaas tika' utzaji'n,
ri teel jun chuch iik',
te'l ne' chuch q'iij
Awaasi'n tika utzaji'n qaaj,
per tz'et nika' li
jun taq bwelt,
por ke tik'asi' raq ék'el
empediid taq.
Jii' tz'eti'n.
Jiin tk'asi' raq ék'el empediid taq, ri k'u rawaasl li qaaj, ri' rawasl li tika' utzaji'n,
per kond jun tijtaaw,
per kon jun mta' tijtaaw ta' looq'.
Jii' ta' tijtaaw.
re trel jwiich re ék'el impediid,
jii' rika' li qaaj,
wi' rawaas iik',
wi' rawaas q'iij,
tatin iik',
tatin q'iij,
awaas te'l jun chuch
tika utzaji'n,
peroo.
Si tz'eti'n
jilon tib'isaj ójr.
Wi' jun tijta jcholaajel,
Si tz'eti'n.
Jika' li qaaj.
ri' li jcholaaj,
ri' ka'li jcholaaj qaaj,
ri' jcholaaj.
¿Pero awe at taq chuch Liya,
kita' ta' xwa'x akirneer ataq,
akwa'yaq o wákix
awk'ilaq kwando xatosáyb'aq,
xat kan el taq awk'anaq?
Xwa'xi'n,
xwa'xi'n taat,
xwa'xi' kijeb' qawákix,
naq xwa'x kwand la' xoj eel qk'aan,
si kijeeb' qawákix xwa'x,
xwa'xi'n,
xq'ununi' qawákx,
xkan ye'saj qawákix jwi'l k'atzan wálb'.
Tos xnaq xq'unuun qáwuj.
Entoses xwa'x na,
ri' kond ri kirneer,
tambyen wi' qakerneera.
Bay kirneer
xinwil na in na.
Ji'.
kerneer wi' qakerneer,
kon xk'uli' maq ék'el,
maq ánm,
juntiir naq xe'taq,
Xsach jwichaq.
sach jwich ra qawaj,
sach jwichaq
kom ta chi ki' nen tiyuq'un taq,
ta ch ki nen tiyuq'un taq,
ri' li qaaj.
B'a li,
ta' chi ki'n,
ta' chi ki'n,
kom wein kasi solo ánm taq wk'laal,
re chi xaq re kiib' wunaq,
xaq wk'laal yaj Juli,
yaj Miguel,
Si tz'eti'n.
Kiib' qe wunaq li,
kiib' qe wunaq li qaaj,
ri qe li.
I kond naq xk'uli' ánm,
e xkaan kib' wunaq,
ee ta' chi'n,
ta' chi' nen teqa taq,
ta' chi' nen teqa taq,
i je qelon li
xqasach jwiich s taq awaj,
ji qe loon li
xsaach jwiich r aq awaaj,
sach jwiich r aq awaj,
ri' li qaaj.
I re'.
Jii'.
¿I re ab'o'j chuch chuch Liya,
nem b'i re k'is qleen awe ta koj,
¿xasacha' jwiich?
Ta' chiki'n,
ta' chiki'n,
A tz'ólm
b'alche'.
Wii',
wii' in b'olchee',
wi' inpiiq',
wi' intz'ólm,
wi' intz'olm rech inmoolt,
Per ta chi' tan.
Ta' chiki'n,
ta' chiki'n b'anal inwi'l lajori qaaj,
ta' chi' b'anal inwii'l,
ta' chi' qleen b'anal inwi'l,
ta' chi'n qaaj,
ta' chi',
ta' chi',
ta' chi' b'anol inwii'l,
b'ane' li wat tench'ijtena jb'aniik,
tinb'an chik,
per ruk' ree ta' chiki' tnch'ij,
ta' chi' tanch'iij qaaj.
Ri' yajeel.
Ta'chki' tinch'iij,
ta'chki' tanch'ij qaaj,
ri' yajeel,
yajeel,
yajeel xook ta' chi mood.
Ta'chiki' taq'i' chaak.
Ji',
ta' chiki' tenq'i' jchapiik,
ta' chi' tinch'ij chaak,
per tiq'oxowi' wiij,
k'exi'n,
k'exi'n qaaj.
I no oj chaq q'oxówk,
Oj chaq q'oxówk.
ya ta' chi' teqach'iij tiwik'aajin,
ya noo,
kine' maas oj rii'j ri tamb'iijin
per ta' looq'.
No ta' looq' chuuch. Ta looq' tuwk'aajiin,
il sik' wchelkaan Liije
xkámi b'ik,
ri' li qas nab'ee alib'xeel.
¡Aa ri' li!
Ri' li qas nab'ee alib'xeel.
Ri' li nab'ee alib'xeel,
sik' wechelka'n li
kond la' xintaawin la jrchooch wálb',
Komo no.
Ri' nab'ee alib'xel re li,
ri' li wi' rk'ilaq wálb' kwand xintaawin.
¡A! wi chaq la jaa xat taw aat.
Wi' chaq,
wi' chaq qaaj,
mat tres aañ tawiik tantain
kwan xintaw chi in.
Jii',
ri' li qaaj,
ri' li nab'ee alib'xeel re li.
Lajori xkami'n.
Xkami re',
poowr xkaami re' qaaj,
jmak ta' li
ri'jib'ik ptaq niikj li xook re.
por ke oj rijab'i'n.
Rijob'iik chaq li,
oj rija'b'i'n qaaj,
t'oki' qayaaj,
t'ok qayaaj qaaj,
ri' li qaaj,
xaq li ri impalaabr,
naq xinb'iij.
Ay dyoos.
Xaq li inyólj.
K'omoo chawe chuuch.
Ji' qaaj ri' li inyólj,
ri' li ri b'anol pasaar qawi'l.
Pero k'omo chawe,
xayol júnktz
loke xawil,
loke xataw ójr taq tziij
kwando at ék'el na.
Ri pur k'echelaj juntiir lugar li.
K'echelaaji'n taat,
¡Ay! dyo's
li loq'laaj muund li,
dyo's t'el montaañ li neri
chi' loom li,
¡ay dyos!
Li k'iche'laaj li,
Kita' b'anikt
lajori pur chaq saq.
¡Aay noo!
ri juntiir loq'laj taq luwaar li,
puur montaañ li
juntiir li.
Jii' juntiir li.
Asyaq pur naqaj.
¡Aay dyos!
nen chi'n taat,
tiq qab'iit raq sii',
tiq qab'iit raq chee',
¡Dyoos!
li chee',
ketaant taat,
¡ay dyoos!
q'uraam taq che'
b'it qe,
k'am qe.
Li m aat b'ee li sii',
naaj ta' atb'e'w.
Nen chi'
wi' u k'u sii' chuch aq kúurs,
ji' chuch aq kúurs
wi' sii',
puur lajori taat
la tpee chíkw'
wi' chee',
wi chee',
wi' chaj chi' swaan,
wi' chaj,
wi' raq kow chee'.
K'is wi' chi rqan ja'.
Aj taqal na li.
Aj taqali'n taat
per lojori la' ojok chíkw'.
Ta chi la mas.
Aa ya no ta' chi'n taat,
ta' chi ki'n,
ya estuuw lajori ya no.
Tos xawil taq na li
kita' rájw juntir luwaar li.
¡Ay dyoos!
xwila'n taat,
oj neri xaq oj,
xaq jun chi jaa ri xb'ansaj neri.
(liw) wich táq'aj li,
ri lamaas man jaa
man moos.
I qechi' li,
lamaas wí'w jun jaa,
Sool kom ta wila'n taat,
wi' rejwex ch qe
i xqak'ayej
la jq'aab' man wechaam
Toor Mends,
xqab'iij oj
ta' tikoj kirtyaan ajweraan la jqaxo'l,
tos xk'ayeej
la jq'aab' man wechaam Toor Mends xqab'an,
i keske re jalaan kertyaan mosiib' xkan jkoje' chuuch,
jii'.
Aay ke lastima.
Ri li xkan el li,
si no no li qe chi,
qe chi luwaar
taw ast ch Manuel Saqb'iin,
qe chi li juntiir li.
A ri neri jamali' ójr taat
jamali'n,
lajori
¡aay dyos!
nen chiki',
la chiki' oj ok chikwu'.
Xiq únik jaa ri.
Xeq jaa,
xaq jun jaa ri,
xaq jun jaa ri,
xaq jun jaa ri,
wi' jaa chik b'ik li,
tzan tzan Páwl Siik'.
Ji ji chi.
Eesti ji li chik b'i
riij loom li wi'w,
jii'
i richooch k'atzan ta Keel Errere,
xaq man jaa li
wi' wk'u neri miism.
Jin wi k'u ji ri.
Ees wes,
xaq li ri jaa wi' kla',
Eso.
Ees ri' li jaa wi kla'.
jali b'i ch'aqap ja' wi'w,
jii',
per neri purment qek'an oj wooj neri.
I rechoochaq re k'atzan taq krestyaan
Keel Chiik tijb'ij taq re,
jqaaj jchuuch tzen Keel Chiik
per ji li'.
Ji li chi b'i re'.
Ji li chi b'i wi'w,
jii.
Keer dsiir jamali juntiir uleew ri.
jamali'n taat,
jamali'n,
¡ay dyos!
loq'laj taq luwaar ri jamali',
ri niim nim jluwur k'atzan wálb',
ójr niim
ri xkan jye' chqe,
i tos rik' qeoj chik xqaloq' chik
rik'i Cheent Delgaad,
ri loq'an chaq
jun ra re k'eer li qawi'l,
xkan qak'ayeej chik.
Xqaloq' chaq li,
loq'an chaq la jq'aab' tzan Cheent Delgaad,
rech Cheet Delgaad ri neri.
Antoos ril Cheent Delgaad,
chiki tiyuq'un qawákix kla',
tos xpet
Cheent Delgaad xiij:
tos tayuq' awáwj kla'
tos lajori,
ten k'ayeeji'n.
Tos tan k'ayeej.
Antos tab'yen,
kom ta' wila' qapersoono ójr,
santil taq kirtyaan qatilmiit,
jii',
tos xyuq jb'iij che qee,
legal ke tekan jk'ayeej,
jamb'an loq'iik li xqab'an,
nen chiki'n,
pok tene' kaar ree xqayeew taat,
stentisinko ketzaal xqaye'w,
tentisinko ketzaal xqaye'w,
jun niim la jpwaq qi're'.
Pero jun nim la jpwaq qi're'.
niim la jpwaq qi're taat,
wákx re' xqak'ayeej,
waakx.
Wákx xak'ayej taq.
Wákx xqak'ayeej,
xqaloq'b'eej ree luwaar li.
Bay por ees li,
wi' taq maq wuk'laal li,
wi' taq maq wuk'laal li,
wi' teqa ji li b'iik,
(jun) maas man Jose,
kli ree chi man wuk'laal ma Miguel li,
ree ch ma wuk'laal ma Miguel,
i kom ri ree,
bay tos xpe chik,
jaan intoq'b'sa chik jwiich,
xinye' chik ree nik'aj k'aam ree kli.
Pr est wi' ri richooch kli,
s no' ree li ta' chi' jraasn.
Tonses loq'om taq lwaar
puka' awi'laq ójr.
Loq'om luwaari'n taat,
loq'om luwaari' li,
loq'om luwaar luwaar li.
Xe' jelii juntiir li taaw chi Manuel Saqb'iin,
loq'om luwaar,
pe ri kwand xojchep k'eex,
xkan qak'ayeej chik
jun k'eer ri il.
Si no no li qee chi'n
wet mat xqak'ayeej.
Mat xak'ayej taq na.
Tika' awila' man qarajuwexik,
man qarajuwexik taat,
jii',
man qarajuwexik oj ruqtaaj.
Ji qe loon li
xqan qak'ayej chik,
jii',
xqan qak'ayeej chik,
ji' qe jiloon
ma qee ch ta' chiki'n,
si no li qee chi'n.
¿I jurub' junab' jkamik k'atzan qaqaaj Marseed lajori?
Re re lajori taat,
mat qaqeel re xk'isa' kins aañ,
xmaja' diesiseys aañ.
Xmaja' dyesiseys aañ jb'iik,
jii',
ya k'isa' kins aañ
majal dyesiseys aañ jwi'l.
Ji qe loon qab'iik.
Xkaam qaloon qab'iik ri taat,
qaloon qab'iik ri,
komo tqab'iij ri,
il qe oj ojchaq jwers,
ya ta chi naaj ri wooj.
Ta chi naaj ri wooj,
no tz'eeti'n.
Ta' chi naj ri wooj,
ta chi' naj ri taat.
Oj b'i ri,
oj b'i ri qaaj,
oj b'i ri,
ta chi naj ri yo'lkooj,
oj b'i ri per neen tqab'an.
No nen teqab'an
taw qatyemp.
Neen tqab'an taw qaoor
chuuch qaqaaj Dyoos,
oj ka' b'i re',
per neen tqab'an chik taat.
Tz'eti'n chuuch.
Jii' qaaj,
ri qe li taat,
Segun loke ta'l inwi'l iin.
jun ra wunaq titik k'ux re, re ltiyempo re sa'j.
I kwando, kwando b'esel,
cha'.
B'esel, xe' lij,
xe' li k'echelaaj.
Tijk'amech' k'ux re jtiyempo sa'j,
tipet.
I tyu', tyu' chi rchoch tijtij tra k'ux,
cha'.
I baa tijtij k'ux.
I despwes kabal xk'ul ra ék'el,
cha',
xiij re cha'.
cha' re cha',
sii.
iin chuwaj jun wee tamyen,
cha' ra ék'el re cha'.
tcha' re cha',
ke iin ta' lugar tinsipaj.
Iin qe namas wetam lamas tintij k'ux,
cha' re cha'.
Nombre jo'.
Noo,
cha' man wunaq re.
Xe',
cha',
kwando xe' jili.
Li xe' chik juntir,
xme' chik k'ux.
I baa tijtij k'ux re jtiyempo sa'j.
I kabalmente kwando xpe chik juntir ra, ra ék'el.
Xiij re mira lojori si tin, tinb'e ák'il
lojori si chuwaji' k'ux.
Miraa,
cha' man wunaq re cha'.
Inbee ák'il,
cha' re cha'.
Ke lajori estaa biyeen atb'e uk'il.
Pok ta' naa tayol re, re jun chik
porke iin tintij k'ux uk'anqe,
cha' man wunaq re cha'.
Baa estaa biyeen,
man wunaq pech ra ék'el.
ya kwand xtaw taq re man chij chi' man k'echelaaj.
Xiij re,
cha'.
Mira,
cha' re cha',
ke lajori mutz' ab'aq'wich,
cha' re cha'.
Tabiyeen xmutz' jb'aq'wich.
I kwando xya'
kwent ra ék'el
wi' chaq li jun, jun jaa biyeen seraa.
Baa de teraasa juntir.
I xij re,
cha'.
Nemoo niri,
chaq win,
cha' re cha'.
ke kwando xinb'ij chawe jinon ri.
Pores ke woj chaq niri.
Lamas woj.
Saber,
cha' re,
xaq iin qe wetam,
cha' man wunaq re cha'.
Baa estaa biyeen,
Lajori,
cha' re cha',
tqatzek kinaq',
cha' man wunaq re cha'.
I kabal xelchich man jun chik,
man wunaq.
Man jun xiij re maj pech,
cha'.
Weno,
cha' re cha',
ke lajori qatzeke' kinaq'.
Despwes tzekmaj kinaq' qawi'l,
ooj b'e li jun mandar,
cha' re.
Tabiyeen,
xe' k'u maa maj wunaq.
Pwes xtzaq, tzaq uxub' tra jb'aq'wich tra kinaq'
ril jun ra b'o'j.
Antons xiij taq re ra ék'el.
Atkan niri
kwand ooj petik
tqa, qa tqab'an qalmwers
cha'saj re cha'.
Tabiyeen.
I kabalmente kwando xok taq
nonli li tzekik kinaq'.
Uxub' tra jb'aq'wich kinaq' xtzek taq.
I kabalmente kwando xpechik yaaj, yaaj ék'el chik.
Xiij por gust qe iin ta' tijye' taq jun kitz wee,
cha',
cha',
ke iin mas tra kitz xtzek taq.
Uxub' jb'aq'wich
i rechaq kib' rb'ilaq,
ni jun bokad ta' tren.
Loke yataq tintzaq na jun puñ,
cha'.
Kond tzaq taq jun puñ,
kabalmnete kwando yamer chaq' ra, ra kinaq'.
Raaqin ra b'o'j,
cha',
kwando raaqin ra b'o'j.
Xiij lajori raqin ra b'o'j,
komo maq kistyan ta' xwi'la'n lemas,
Kom wi' ka' jun ra jun ra kaaxaa,
jun ra kofree,
nojsool, nojsool chowech atz'iq,
cha'.
Per rechaq xk'am taq b'ik maq atz'iq maq mant,
cha',
maq saq.
Xe' taqch xijtoretaqch jab',
cha'.
cha'.
cha'.
Xk'amech' maqatz'iq xkoj jun atz'iq.
Xe'k' xe' chaq li tew,
cha'.
kwand xtaw lmar.
Xtoreech' ja'.
Entons maq ni'j xen taq man q li,
cha'.
Man ra ék'el,
ri' maq atz'iq xkoj,
cha'.
Jo' tqachape',
cha' taq.
maj taq chapik jnon li ya alayre pwes.
Alfinal de kwenta ta' xkwin taq re.
No' xpe man wunaq,
cha'.
Lojori neen moo tqa'an re.
Porke tqat'oj
tawil inpuch jnon li si tikami'n.
Si noo ta' tkam.
cha',
petzel,
cha'.
Kwando xt'oj taq jun ray re,
cha'.
Kwand ri' chaq ril taq,
putzul xi' qejoq ra ék'el chuchaq.
Antonses xiij taq ke ya xani'n.
I ya stuw,
cha' taq.
Kla' qe xk'is man ral istoriya.
re tren bolber ka'n.
I despwes tb'ee, tb'ee laq montañas
tijmech' re sin tz'i' sin.
Xaq tijk'am b'i,
ta' tijk'am b'i nii rifle nada.
Kond titaw kask re tren bolber jun koj,
cha'.
I kwand tipet tren bolber jun koj
despwes,
tijtoke' tra benad,
cha'.
I tb'e laq chee'
i tb'ek laq montaña
i tijte' ra benad,
troqtaj ra benad,
cha'.
Despwes tijchep
Re xta' juj moo puwes
k'omol b'i juj koop jwi'l.
I xaq jun koop qe kik' tijtij,
cha'.
Kom man koj sol kik' tijtij,
tijtij jun koop kik'
i despwes, despwes treqach man benad,
tiyuq,
cha'.
Despwes titaw,
despwes tren chik bolber pongamos kristyan.
Tijk'amch jmorr
i tiyuq sol ji' tren tib'ek
i tipet,
tib'ek i tipet
i saber nemoo wi' jun wunaq,
cha'.
Boos neen moo xatkwin tra, tra labenad,
cha' re cha'.
A chilamiyer iin chi rifle tinb'an,
cha' re cha'.
Iinb'e ak'l,
cha' re cha'.
Seraa boos,
kom re retami'n neen trene'j
neen moo tren kasar re, re.
I inb'e ák'il,
cha' re.
Seraa.
Ji' iin chwaj iinb'e ák'il.
Tawen pwes jo' tal q'iij ri e ojb'ek,
cha'.
i kabal xtaw taq
xe' jun montaña.
I kabal xpe man wunaq,
xqasaaj jmorral juntir,
jmoor.
Antons tinb'ij chawe aat,
cha' re cha'.
Man wunaq man jun,
man kita' retam naad,
cha'.
Iin wetam jun inmaña,
cha' re cha'.
Tinb'an bolber man koj
i despwes pongam tinchepe' tra benad jinon li,
cha'.
I si chawaj jo' ooj kib',
cha' re cha'.
Entons aat tab'an bolber koj aat.
Pores tinb'ij chawe ants primer ke,
xaq tak'am jun koop,
jun koop kik' tatij.
Por si xaatij mas de jun koop,
kib' uxub' koop.
Antons ta'chki' tab'an bolber kristyan,
tcha' re cha'.
Entons por iin tinb'an rekomendar chawe
por xaq jun qe koop tatij,
ta' tatij mas,
cha' re.
Tawen,
cha' re.
Xpe man jun xen bolber koj,
re xpe chik man jun
saber neen moo orasyon xen taq re,
cha',
xen chik bolber man jun chik.
Jo' pwes.
Jaan.
tcha' re cha'.
Man jun,
cha'.
Tqata' jun awe.
I despwes awechi' aat man jun,
cha' re man jun.
Ta' retam naad,
cha',
despwes kabal xte' taq ra benad.
Xchep taq i kabal man jun,
man ta' naa retam
xpe re xtij komo tres
o kwatro koopaa.
I xpe chik man jun.
xta' taq chik re man jun chik,
cha'.
I man jun chik xaq jun koop qe xtij,
cha'.
I saber neen moo xqej taq,
cha'.
Despwes k'amolch man benad jwi'l aq chij qulaq.
Despwes xuq taq,
xen taq bolber,
xpe man jun xen bolber.
Kom jun koop qe xtij,
xen bolber kom jun koop qe xtij,
xen bolber kristyan.
I xpe man jun
i baa orasyon tintren ta' chiki' tkwin tren bolber kristyan,
cha'.
I jwelagran put i ljori xoki' pen,
neen jchek man li ta' chiki' tren kistyan,
cha' re laj.
Neen chek xaatij mas,
cha' re cha'.
k'is tzik' pobr kistyan kla'.
I despwes saber nemoo xpe man
xpe man jun.
Ntons xpe reqajch man benaa man jun
i k'itj koj
k'it jun k'it kistyan xe' laq montaña,
cha'.
Dyunabes xek' ta' chki' xen bolber kistyan.
Despwes xpet xe' li montaña,
xpe man jun kib' benad xk'amch man kristyan.
Despwes sipaj re man jun chik.
Jun benad tinsepaj loke,
paso ke wi' pongams kitz anm kanel wi',
awichijil xe' uk'il.
I saber neen moo kabal xkan sachoq laq montañ,
cha' re cha'.
Pongamos re tijkojchaq pongamos mentiras chuch,
kabal sach li montaña.
I kabal xakamsaj ooj kib',
saber nemoo xijsachoq rib' laq montaña, nimaq taq k'echelaaj.
Saber lamas xe'w lajori,
cha'.
A baay,
cha'.
Tons ko' jun abenadaq ri.
sol tb'ek,
cha'.
I saber nemoo xe' jun welt i b'esel kabal,
kabal wi' jun wunaq xch'ab'ej,
cha'.
Xtaw rk'i jun wunaq,
cha',
kabal wi' jun potrero jwákix man wunaq aj limontaña.
I kask boos,
cha' re cha',
jwert inwákix tintikam lojori,
cha' re cha'.
Nejchaak,
cha' re cha'.
Loke pas ari' man koj
i tpet tijtuqtije',
cha' re.
A,
cha' re.
Entons ta' tab'an jun fabor aat,
tachejej,
cha' re.
Tinya' jun arifle,
cha' re.
Seraa,
cha' re.
Tziyi'n chajaaj tintinya' awákix,
cha' re.
Tawen,
cha' man wunaq,
tinchajaaj i kond tpe man koj talmaj tra wákix chuch.
I talmaj,
antons xpe man wunaq li xkan man,
man jun man tren bolber koj.
Xkan kla' i kond xpe kabal.
I kas ke rib'a' man jun kistyan,
xen bolber koj xijye' welt kla' tijtije' maq wákix,
cha'.
Wákix chaq tijtije' re li potrer,
cha'.
I sik' mism jpech tawen,
tawen,
cha' man jun re.
Xkaj xkajk'ame' man rifle
i kond kabal medya noche,
cha',
xqech man koj.
Xpe man jun xen bolber koj tamiyen,
puta i baa tren tronar je'aq tijich' chi rii.
Xqech man jun despwes xen taq amig,
cha'.
Put keske man jun k'omol man rifl jwil.
I saber nemoo kond xpet,
kon ya naqaj chaq ril
kond xen bolber kistyan.
Kwand xmaj chi plomas kare'
xkan xkamsaj man koj,
cha'.
I re koji' mism,
saber nemoo xen bnolber kistyan xkamsaj.
I despwes xtaw man wunaq,
cha'.
Boos nemoo ta' xatkam,
cha' re cha'.
Noo,
cha' re cha'.
Put iin xinta' kom kib' koj xpe taq chawij,
cha'.
Noo xaq jun qe,
cha'.
Ayjwelaa k'omo chawe boos ljori,
jwert chaq iin wákix kamnaq.
I lajori tinya' b'i,
tinya' b'i saber jurub' wákix sipaj re.
Tawen,
ljori xana' salbar inwákix,
cha'.
Tawen xk'amch,
cha'.
Despwes xye' kib',
uxub' jwákix k'etz anm,
cha',
man, man xkan rk'an.
despwes re xen seguir jinon li.
Tokon pwes re tra benaa si pwes ji' qe non li.
