I xkaj seche' ra lék'el rk'i rixóqil.
Xpe man anm xkaye' ra lék'el rk'i jmaam.
I xpe jmaam ril ra lék'el.
I xk'iy ra anm,
xk'iiy xen q'opoj anm.
Wi' jun wunaq jb'ij Sergiyo,
xch'ab'en re.
I jaan,
cha' ra anm re man wunaq Sergiyo.
Ri'j, ri'j chaq tzik' jmaam,
pech tzik' jtit'.
I ri'j chaq tzik' jmaam,
pech jtit'.
Ril man k'ojol wunaq,
ri'j chaq tzik' jmaam.
Xkwin chij b'ochij ra anm
xk'om b'i rk'i maj chuuch.
Xtaw rk'i maaj chuuch
xiij re.
Xink'omach' ra anm,
cha' re maj chuuch.
Ruk' maj chuuch xiij re man Sergiyo.
Neejchukuj man anm li awi'l,
man tz'il rij anm,
cha' re man Sergiyos.
Enkesey tz'il rij,
iin chuwaji' jwich,
cha' man Sergiyo.
Tzile enkesey tz'il,
iin chuwaji' jwich,
cha' man Sergiyo.
I xpe maj chuuch tijsek' ra anm.
I kuwand man Sergiyo t'el li chaak,
maj tpe maj chuuch,
Angelika tijsek' ra anm.
I tyuq chik
tq'ajch man rk'lal li chaak.
Tok chij kojik tzij re man rk'lal.
Tpe chik man rk'lal,
t'ok chij sek'ik' ra anm.
I xpetk maj chuuch Angelika,
xen konsejar man rk'lal
ke xelmaj b'i chuch ra anm.
Xtaq b'i man rk'lal Mexiko.
Xpe chik
kond xril maj chuuch,
ta' chki' man rk'lal,
xpe man jchuuch
xok chij sek'ik ra anm.
I xpe xen jun q'iij,
xen jun nimlaaj xoq'o'l,
tpuq'w man xoq'o'l
tnek'owk.
Xt'oj ni'j uu xilj,
pech ni'j pwaq.
I xi'j re ra anm.
Tawesaj maq uu li man xoq'o'l
la', la', la' awee.
I la' akeyb'el tatukxij man xoq'o'l,
tatok maq uu xilj,
cha' re cha',
re anm ra anm,
seb'laaj t'oq'.
Seb'laaj t'oq',
Angelika nemoo tuwesaj man uu li xoq'o'l,
si kita' tk'utunk,
cha'.
Seb'laaj t'oq' ra anm,
xuker,
Xok chij tokik maq uu xilj man xoq'o'l,
I man Angel jor tijtze'j jwich ra anm.
Usil, usil xpete, xpet,
xpe man anm xi'j re.
Nej chukuj wat uk'il niri,
ta' chiki' man Sergiyo,
cha' re.
Riil,
xta ra anm non li.
Xe' xijtoke' jchaak,
xijtoke' jchaak.
Rk'i jun anm chik.
I xi'j man anm re.
Kont xi'j ra anm re.
Man rajo jaa.
Konta' chaak ák'al,
cha' re man anm.
Noo kita',
cha' man anm re.
Xe' chik la' jun jaa chik.
I kla' xyesaj jchaak.
Ntons i kabal.
I loke lamas xijte' jchaak
xya' jchaak ra anm,
xi'j re.
Niri xaq tames jaa
i tach'aj qelen
i xaq li ta'an,
tcha' re.
Laj kab' q'iij xuq maj, maj jxib'al.
Xi'j re,
xi'j man anm re maj xib'al.
Twilin ra anm ri ri',
arab'in loke xkan asache' nab'e.
Kand xatk'uli' rk'i man jun anm,
cha'.
Xpe maj xib'al sik'ij taq ra anime,
xtz'onaj taq neen jb'ij.
I ruk' ra anm xi'j.
Kee iin ínb'iij Marimar,
cha' re maj,
maj jun wunaq.
Toses xpe man wunaq x.
Tz'et ri aati, aati inrab'in,
kom ch'eb'aa jb'ij
ri aati inrab'in
xat kan inseche' ójor,
cha' re.
I oori ta' chiki' aat chakunk,
ta' chki' aat chakunk.
Lok ta' tinb'an chawe,
tintoj aa atinkoj lestudy,
cha' re cha'.
Jaan,
cha' re.
A no per tons xi'j ra anm,
cha'.
Si iin chaak tantok,
ma, ma jinon ta' li chup ta'ij chuwe.
Inaakoj lestudy,
cha'.
Enkesey aat chaak chawaj,
kom yori xat yuqi'n uk'il.
I aati' inrab'in
i yori tach'eb' inwch iin aqaaj.
I aat inrab'in,
cha' re.
Jaan,
cha' ra anm re.
Xkojt lestudy,
xjokt lestudy.
I xpe ra anm xen estudiyar.
I man jqaaj lisensiyadin,
I ta xi'j re man ranamb' ke ta' chki' tchapon ra anm.
Jaan,
cha' man ranamb' re,
chaq tren estudyar ra anm juntir.
I maj qaaj wi' jchaak.
Xpe jun q'iij,
maj qaaj xi'j re man ranab'.
Kond ti' laj chaak
xkan la jaa,
xi'j re man ranab'.
Tawiq, tawiq man anm.
I tq'axime' junrat,
xaq tine' jun intajkiil kili,
cha' re.
Jaan,
cha' man ranab'.
Per tatok maq atz'iq,
mas qus taq atz'iq takoj chi rij.
Pech maq xajab',
cha' re.
Jaan,
cha' man ranab',
xtoke'ch' maq atz'iq,
maq galan taq xajab',
pech atz'iq juntir xkoj chi rij.
Kwand xq'ajch,
xq'ajch maj qaaj.
Xi re ya xwiqmaji'.
Ya,
cha' maj ranab' re.
Bwen jo',
cha' re maj rab'in.
Jaan,
cha' maaj rab'in,
xe' rk'il.
I xtaw taq chij chi'.
I xtaw taq chi jun nim q'iij,
xtaw taq chi nim q'iij.
Kwand xtaw taq xilj nim q'iij.
Xpe maj qaaj,
kom wi' jch'ich' xk'om b'i juj.
Xkoj b'i rab'in li ch'ich'.
I xpe taq,
xtaw taq li nim q'iij.
Ntos maj qaaj,
xqasaj li ch'ich',
xchop b'ik xij q'ab' rab'in.
Ruk'u man richjil man Sergiyo nab'e,
loke xk'omow ra anm.
Kow chaq latun chi rij,
cha'.
Wi' juj pech.
Ri'nti man Marimar li,
ri'nti man Marimar li.
Loke xkan inye' jli rk'i inaan,
cha' re man.
li rita'n.
Por kom Marimar ri' ta' tijmaaj,
nik' tlatun yamer nik' tlatun.
Loke jbistuwaro Marimar jilonta' li,
pyor kita' len twiqw re jili,
cha' majpech.
Kow chaq tril jwich,
kow chaq tril jwich,
juntir tril jwich nemo rilik.
Twilin rii'n, rii'n, rii'n,
cha' re maj pech.
Noo ri' ta'n,
chusil, chusil xpe maj,
xen anm xch'ab'ej.
Xej tz'onaj jb'ij.
Neen áb'ij,
cha' re.
Iin,
kom xpe maj qaaj,
xk'ex jb'ij,
kom ya wi' chaq rk'il,
xk'ex jb'ij.
Xkoj jb'ij Beyaldama,
cha' re.
Neen áb'ij,
cha' man Sergiyo re.
Iin Beyaldama,
cha' re.
Xok chij mutz'ik jwich chi rij man wunaq,
loke xe'taw jb'ij re.
Tons xpet, xpe maj qaaj.
Xi'kub'er taq,
albwen rat xok q'ojoom.
Tons maj qaaj xok chi xojoj rk'il.
Ruk' man wunaq loke xk'omow re.
Kow chaq tlatun.
Iin tanwesaji' li xojoj,
cha' re maj pech.
esaj,
cha' maj pech re.
Jaan,
jaan,
cha' man Sergiyo.
Usil xen anm xch'ab'ej man anm.
Jo' li xojoj,
cha' re.
Bwen,
cha' man anm re.
Xojow taq kila',
xtz'onaj re.
Awichjili' man wunaq li,
neen ab'anik rk'il,
cha' re man anm.
Noo li inqajin,
cha' man anm.
cha' re.
Tose xk'is jun q'ojoom.
Toos maj qaaj xk'am chik li ch'ich',
xk'om b'i chi rchoch,
xk'om b'i chi rchoch.
I xtaw laj rchoch,
kla' kom wi' reqle'n maj qaaj juntir.
Kla' xkaj jache' juntir ulew,
qlen re maj rab'in.
Kom jrab'in chaq,
xch'ob' jwich,
xkaj jache' juntir qelen.
I eskrituras juntir,
loke jchaak maj qaaj,
xkaj ye' re jrab'in.
I xpe, xpe man wunaq,
rayaaj chik jwich man anm.
Kom byen wiqil chaq,
kla' xta,
xel laj chaak.
I xijte' jchaak rk'il man anm.
Kom xkami' jqaaj.
Tons xkan qelen laj q'ab'.
Xpe re xijte' jchaak rk'il,
rk'i man anm.
Xpe man anm.
Tawen wi' chaak uk'il,
cha' re.
Xye'saj jchaak
i xye'saj juj richoch
lamas tuwer,
xye'saj juj richoch la tuwer.
I xok li chaak,
xok li chaak.
I ruk' man chuuch man Angelika,
xkanel taq rk'i maj qaaj,
jri.
Xpe man Angelika xtok jun jalaan wunaq chik,
xtok jun jalaan wunaq chik.
I xpe juj jqaaj man Sergiyo,
kabal xijte' man Angelika rk'i jun jalaan wunaq.
I xpe jqaaj man Sergiyo
xkomsaaj man kab' wunaq
re rk'i rxóqil.
xkomsaaj man wunaq.
Jwi'l xaye' taq,
xab'ijtqa' re q'ab'tziij
ke man wunaq.
Xkomsaaj man jkab' richjil,
man anm chik.
Chopel chaq rij maj qaaj man Sergiyo
re t'ok li karsel.
Loke xen man Angelika,
xch'ab'ej b'i man rk'lal
li li ch'ich'.
I pen chawaj tatok jchaak aqaaj jili,
niri kársel chaq rij.
Xkomsaj jun wunaq,
cha' re man.
Rk'lal.
B'ij re tpe niri tantok jchaak,
cha' man Sergiy re.
Xpe man Sergiy xch'ab'ej man anm.
I ke pent chawaj ni' tab'an jun toq'ob',
takoj,
tatoko' jchaak intaat,
jili ta' chki' tzii wi'.
I kars rij,
saa neen xen.
Ta'i'j re tpet,
cha' re man Sergiyo,
t'iij man Sergiyo xch'aw chik.
Ijre tpet.
Jaan,
cha' maj qaaj.
Xek' kuwand xtaw taq,
xtaw xij k'ule' maj qaaj.
Xpet xk'am maj qaaj laj richoch man anm.
Xi'j re.
Ri' ri intaat,
pen chawaj tatok jchaak,
cha' re.
Neen jb'ij aqaaj,
cha' re.
Renato jb'ij.
Neen áb'ij,
cha' re man wunaq.
Iin Renato,
Renato ínb'ij,
cha' man wunaq re man anm.
xpe man anm xi' okchik laj richoch.
Ruk' maj qaaj man Sergiyo,
cha'.
Twilin ri' man anm xwa'x qik'il ójor,
cha' re maj k'ajol.
Ri' ta'n, ri' ta'n,
cha' maj k'ajol.
xch'eb' jwich.
Cha' tons xpe man anm,
xch'eb' jwich,
cha'.
Toos xtz'onaj re.
Toos at aat renat,
toos a' antons ati'n,
cha'.
Toos tawen wi' achaak niri.
Toos xi'j chik man Sergiyo.
B'an pen chawaj tatok juj kwart intaat
lamas twa'x,
twer.
Tziin ko' jun jaa li,
cha',
xtoksaj jchaak.
Ruk'u xtoksaj jchaak jwi' jun anm.
Rk'u rxóqil man wunaq xkan,
sow seb'laaj t'oq',
cha',
chi rij man rchjil,
pech man rk'lal.
Porke rk'an chaq kanel,
pok tijch'ab'ej man richjil.
Ke ne' jun toq'ob' man anm
toksaj jun richoch lamas t'ewa'x.
Porke re pok tb'ison chi rij man richjil xe'.
Komo uxub' ik',
kijab' ik',
jchaak man richjil.
Toos xtaw chik man,
xtaw chik xtaw chik, man rixóqil chij jb'ij re.
Xij b'ij re,
xi'j re man.
Xpe maj qaaj pech maj k'ajol.
Xi'j taq re man anm.
Pent chawaj tatok juj qchoch,
esk wxóqil tb'ison chqij,
wi' jili,
cha' re man anm,
tcha' re man,
tcha' re man anm,
cha'.
Tzili b'ij re tpet,
cha' man anm re man wunaq.
Xpet xujme' chik maj rxóqil.
I xtaaw man anm.
I xtaw man anm,
xi'j re man,
xi'j re man rk'lal.
Neench, neench neen chiki' anm li,
ri' chki' anm oj chakunk,
oj chakun,
cha' re man,
cha' re man wunaq.
cha' re,
xi'j re.
Ri' ri innaan,
cha' re.
cha' re.
cha' man anm re.
Xpet,
xpe man anm.
Ri' re neen jb'ij anaan,
cha' re Angelika,
cha' re.
Twil in,
toos xe'chik man anm la jaa.
Richoch chik xe'jtz'ib'aj ni'j wuj chik.
xpe man anm,
xe'.
Twil in ri man, maa man Marimar
xwa'x qik'il ójor,
cha' maj chuuch re.
Noo ri' ta'n,
cha',
cha'.
Re xpe chik man,
xpe man wunaq.
Pent ko' jun jaa li
lamas twa'x anaan,
pech aqaaj,
cha' re.
Jaan,
cha' man,
cha' man,
man Angelika xi'wa'x laj richoch.
Twil in ri' man Marimar,
porke wi' tk'utun laj keyb'el rii'n,
cha' man Angelika re man Sergiyo.
Ri' ta'n,
cha' man Sergiyo re.
Xpe chik man Angelika.
ri' ri tkutun laj keyb'el rii'n,
cha' re cha'.
Re man ri' ta'n,
cha',
ruk' man Marimar,
tijch'eb'aa jwich,
cha'.
At,
¿ati' ri Angelika?,
cha' re.
Iini'n,
cha'.
A',
cha' man Marimar re.
Toos aati' awk'lali' man Sergiyo.
Wik'lali'n.
I awichjil man Renato.
Wichjili'n.
Tons aati' ri,
aati' ri xa'an taq k'ex chuwe ójor,
cha' man,
cha' man Marimar re.
Ruk' xta man Angelika jinon li.
Xukerik.
Yoos kuy inmak,
kuy inmak oji' ri xqa'an k'ex chawe.
Per ori kuy qamak,
cha',
xpet xk'om,
xuker chuch jun Marimar.
Xk'am jq'ab',
siq jq'ab',
xtz'ub' jq'ab',
pech rqan Marimar.
Xuker chuch.
Noo ta' chuwaj aat xuker chinwch,
loke xana'n,
loke xab'an chwe iin.
Ta' tsach chwe.
I iin ta' moo tsach chwe,
pork pok k'ex xa'an chwe,
cha' man Marimar re.
Noo kuy inmak,
kuy inmak,
tcha' re.
Noo b'iten,
cha' re.
Jaan,
cha',
xb'it jor t'oq', t'oq'.
Xpeti, xpet man,
xpe man Marimar.
Tawen ko' achaakaq li,
cha' re.
Usil, usil
kom wi' chaq jchaak,
wi' chaq jpech man Marimar.
Wi' chaq k'iy jpech kristyan,
Usil xpe chik jun Marimar,
xtok jun moos,
xtok jun moos.
Xtaq chik maj moos.
B'atokik ni'j xoq'o'l chik.
I xpe chik re,
xt'oj chik,
xen chik jk'iixel chik re man Angelika.
Neen moo xen man Angelika re ójor.
Kwand wi' rk'i man Sergiyo.
Toos man Marimar xen chik jk'ixel re man man Angelika.
Nemoo xensaj re.
I re rk'an ta' chiki' man rk'an ta' chiki',
nemoo xen loke man xen man Angelika re.
Si no ke re xen inbitar juntir maq jpech lisensiyado.
Juntir chuch juntir, juntir kristyan,
lokex loke xen man Angelika re.
Iin tanb'an chik re,
cha' re.
Xen chik inbitar,
xpe re,
xi'j re kristyan.
Onli xen man anm li chwe ójor.
Kwand iin nuch' xinb'e rk'i man rk'lal.
Jnon li xen chwe.
I ori tinb'an iin jk'ixel re.
Per uk'anta' chiki',
iin tina'n,
iin chuch
noke chawch ataq juntir.
Tawil taq neen moo xen iin chwe,
cha'.
I ori tina'n jk'ixel re,
cha'
cha' man Marimar.
Xpe chik re,
xt'o'j chik ni'j,
jun uu jun uu
pech ni'j qelen chik li xoq'o'l.
Tawesaj man uu rii.
I tawik'aaj k'ut,
loke ta' tzii xab'an chuweyin.
I tawik'aaj k'ut ta' k'ex xab'an chuweyin,
cha' man Marimar re.
Jaan,
cha',
xij ch'ab'ej taq Marimar
pech maj richjil.
Nemoo ta'an re innaan jnon li,
kuy jmak,
sech jmak,
re ta' retam loke xen chawe ójor.
Per ori kuy qamak,
xuker taq chuch,
cha'.
Noo ta' tankuy amakaq,
pork pok k'ex xab'an taq chwe.
I ast xak'ate' taq tzik' intaat.
I tzik' inmaam,
pok ya ri'j chaq,
xak'ate' taq richoch.
Par ke loke ta'an taq chuweyin,
ta' tril rechaq,
ta' tril rechaq
xak'ate' richoch tzik' inmaam.
Juntir, est xk'ataq li q'aaq'.
Pok k'ex xa'an taq re,
xakamsaj taq inmaam
juntir,
cha' man Marimar rechaq.
Noo kuy qamak,
kuy qamak,
cha' taq re.
Noo lori pok xakamsaj taq inmaam,
intit'
juntir la jaa.
I xak'ataq richoch.
I kwand xkom rechaq,
xa'an taq k'ex chweyin,
cha' man Marimar.
I a oraa ik'aj taq k'ut neen moo xa'an taq chwe.
Esaaj taq man b'ij re,
anaan tresaj man uu li xoq'o'l.
Jaan.
Yoos kuy inmak,
iin ta' wetam loke xinan chawe.
Noo esaj
i yastu,
cha' man Marimar.
Ween,
cha' man Angelika,
xuker,
tok t'oq' chresaj man uu li xoq'o'l.
K'isil jkeyeb'el chuch kristyan,
tijut jtzam li xoq'o'l,
tresaj man uu li xoq'o'l.
Toos xpe man,
xpe man.
Tons man Angelika tresaj,
tukxij man xoq'o'l lajkeyb'el.
Tresaj,
tukxij man xoq'o'l laj keyeb'el,
tresaj man uu chuch kristyan.
I ruk' maq jpech, jpech man Marimar.
Xi'j re kee.
Lonk'u xen taq chawe.
Jilon xen taq chweyin ójor,
kwand xinb'e rk'ilaq.
I yori xuq taq niri,
cha' man Marimar re maq jpech.
Xpe maq jpech.
Tons ta' tzii xen taq chawe,
xpe man Angelika jor sub'laaj t'oq',
chuch man kristyan.
Xok chij tukxij man xoq'o'l
chuch kristyan juntir.
Xok chij resaj man uu xilj.
I i xpe man Marimar
xok chij tz'ib'aj xilj nimaq libros
juntir.
Loke xensaj re.
Kom lisensiyad chaq,
juntir wi' chaq jchaak juntir.
I ri' li like xensaj rechaq ójor.
Por es loke tb'ensaj ójor,
loke tren kristyan re jalan kristyan.
Syempre tijtoj na
jalan kristyan chik.
Jalan kristyan chik,
loke tren jun kristyan re jun kristyan.
Syempr tijtoj na loke tren re.
Ri' li tanb'ij.
