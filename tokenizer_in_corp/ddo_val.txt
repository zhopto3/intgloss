ʕAt’idä nesiq kinaw raqru łinałäy esin.
Ražbadinez idu barun, xexbin yołƛin, žawab teƛno ečruni žek’a.
Hemełƛ’o sida nukarer qalamä teł xanez užä ruqˤno zawruni barubi rukayn.
Ža xabar äsirun neła, akäłru baħrä biłe, maħor mec boƛik’no.
Ža uži esarus aħozir ixiw sayɣatno bodin, egirno xizor.
Sida quł užä neširaɣor indowribin rayrno, čantay t’akanno yisno eƛin, howt’o mečoƛ’ ɣˤutkun, elo teł rigu ist’owlin, nełaqgon šet’ur q’ˤuribin roqoƛƛin.
Yisä yeda uži suƛƛitow ƛ’irizoni ɣˤutkaɣor ezuranix ižin.
Nazay eƛa iynč’ey ayru qˤaba guluƛ’no zown qˤaba žek’a xanez kidbes šeƛ’un rok’ek’no rižin, ik’in sida ɣunoƛ q’ˤida ičin.
Ža riqin yedu łočyaƛ’ yoɣxo zawruni yiziz ƛirbas užiqor.
Nesiq ža esizaƛ’ debi haqo azirodoƛƛin, c’ok’inayn qˤay xexoyqor.
Di debeq ʕaq’lu mołiranix nexäsi yołƛin, eƛin užä.
Elaygon bitor hunix ik’iƛ’oräy, zamanałäz yisiƛ’ meko c’oxno.
Walah, sis ɣamas yodira yetäsi zows där adäytow soder.
Micxir beč’xosi kesun bisno, Kusa iduɣor ik’in.
Hemełƛ’otown Mamali-Maħamas yoł yałza ɣˤutkun elosi maʕišatno xecin, xanes kidno yoxin.
Sidaquł žedu ciqaɣor qaciƛ’or rik’in.
Xanä nesir beže saɣyatno bodin baq’ˤu mesedno, micxirno, gulun, yaraɣno teƛno.
Där sis taliħ q’araw šebin roqnäy c’eruc’a riƛ’arza mečoƛ’azay iyo boƛäx, huni bit’zi roqnäy ɣˤay yešnayƛin.
Bertenyołer ħadurłin rodin Ražbadin halmaɣqor ezun ičix.
Idur yayzaƛ’or, elo teł hut’bi at’ik’ace gurow łi ƛexunanu.
Xizaɣorzo zamanał neširuxayt’a neła ɣunoqay sist’a heneš nar eƛa biynč’ey bok’ełxo zown.
K’emot’yay maħorno yoqno kidbä eƛin, mi łinaqnokin yaƛ’ˤno.
Esiwłtow xizay iłe maħor oqno zawru ʕantawni esiwł dandir dibir c’oxno.
Žedu sidqo sis rok’nosi, eli akiłno (kodin bitin) guluzaƛ’ay bˤaƛ’u.
Sida quł eženi uži ža biqiranƛin aqru, boxin bok’ełno.
Xizyo hečk’erno yizin, yegirno mown xecin, Musaq łox uban bodin esirno:
ʕIla howži, ik’i mi t’ayƛin” - čara bexun nełar.
Hawaƛ’ k’oƛin bik’in ɣˤʷadi sidaɣ qidoz qˤoda tełxor buqˤełno.
Užir suƛƛitow čuqˤno, ža bašiqˤoy neła kidbez bašiłsi yałrułi.
Hunix ik’iƛ’oräy gula eƛin, łˤono ħonno xecin bitaza äsu deber mecyozaƛ’aygon rexorat’a kikibi yołäsi žek’u.
Sida quł zira Mamali-Maħamaqor eƛin, di bexunosi, č’edoł šušinč’ey, ƛ’en kudin yałza kobora teł eqroƛin.
Łaqnokin ža kid yuyxor yutirełno anu.
Babiya esirxo zown, žin c’eruc’a resunč’aƛin.
K’uruč’ k’eč’ ɣudi rocu, buq bay!
Łˤono nesił adäza erno zawruni masala t’ubazi bodinosi, yeda xan askarno bižin nesi xanƛ’o iħanadanix ik’in.
Nełacegon ħarzayaw dunyalƛ’o šebin šebi yołƛin, uži et’un q’ˤidayn k’oƛin sikrebin, bišʷan raqˤru mečoƛ’orno ik’in, bara teƛno zawruni hibo bok’no.
Howži yisä eloza ičanix moči k’edin.
Elo yisir łˤonon esnabi besun sideł sis boɣnoyx.
Bazaryaɣor teƛa bižixƛin, yisä yałru šebin esin.
Nełaq bˤuƛ’nogon k’et’u boxin ɣunoq soder bizin.
Neła kaɣatyoƛ’ Ražbadinä Tawadiq harizi rodix, raqru łinaƛ’no ƛ’irayn oq, eluł teł zawru huinłin, halmaɣłin rexarno, sid dowzo žaz meča di łˤonon uži egirxo dowdär žedus deber iyon ħalal bodinƛin.
Bukada bukays, amma hil č’aq’ˤinč’uƛin”.
Q’ˤanon bišno q’iday bizinosi, kidbä mołin, didur ža rutirno tełxor eqra rayxosi yałrułi.
Nasin p’estow anusi bičizaƛ’, Muħamadä izin kidbä äsiruxor esin.
Hemedurtow eƛin užä žedu xizor begirno xandäɣor.
Sida quł kidbä eniwłun yäsruni ɣˤanabi neła nełaz bašiłäy bašiqˤoyn roɣno, bazaryaɣor teƛa yegirno.
Eniya eƛin, babiwqor eƛo, di alžanä yołƛin.
Žedu t’umibi hawaƛ’ k’oƛin rik’inosi, Ħon-Bahadurä neła kidbederno ik’in eƛin, mi där moƛał yukadäsi zowsƛin.
Iduɣorno rown ža yiła, adäzno ħaƛin bišno-butin łiynosi, eženä kidbeqor eƛin, sasaq mi ƛ’ˤaz č’imix yiči, ƛ’iräy ƛ’iyor yoƛ’ˤun q’ˤano k’emot’ yay, sidä qurun-qaranƛin” qˤaƛi, sidenägon c’urun-c’aranƛin” qˤaƛi.
Žan bižin nesä nełar teƛno.
Žedu rowanixƛin oz rik’inƛax yisi qalamäɣor.
Alimaħamaz reqenyoł sida bˤeƛ’q’uł xizay q’ˤano ƛeli nexxo zown.
Kidbez gedmoq łeɣin ƛexun zawruni sistow sis muhu užiƛ’or butin.
Šebi mi nełqor äƛi.
Nedur resunäy, inšaallah, Ħusenno din kʷaxatow xizor butin bayanƛin, nełqorno eƛin, et’un guluƛ’orno k’oƛin, Ħasan hunix oqno.
Neła žawab teƛno, k’onč’ał łuƛa hil c’oxerno, t’ok’ow ʕuzru anu nesiłƛin.
Eniya eƛin, hek’uyax eč’uri rodisƛin, užä esin di eƛnoqor redu ħadur boysƛin, kidbeq esanix šebin riqinanu, neła siskin šebin rodäsi roqinč’izaƛ’.
Axʷa xexbi risk’ač’inir yisä baru qacis muɣ bowa ciqaɣort’a yegirxo zown.
Neła quł yisider ƛirbałix ayn ašuƛärce mešok’la yołäsi sis eže žek’u.
Žedur łˤono ɣˤurušno teƛno, nesi užä ža bikori xʷasar bodin.
Tełxor oqnosi, elo yisir bercinaw, ozuri bic’äsi kid yesun.
Yeda ayatow aynč’izaƛ’, nazon žeda, šebi yedu t’o nece rigu šebinƛin, k’ukyoƛxor reƛ’abi regirnosi, q’ecas ric’äsit’a roƛixno.
Zamanałäygon kidbez babiwz mečar xanłun ža užin oqno.
Ža xan q’ˤuya ɣˤutkaɣorno ik’in nesä nesis ħalt’i boyx ičin.
Howži yiła naysinan riyrno, di ozurazas doxtur yołƛin.
Sida quł xanes kid bazaryaɣorno yik’in, xizor yutin nexƛ’oräy, nesi žaz ɣˤutkaɣor yik’in.
Aždaħ bäk’irun C’iɣruk’a nesä nesis esnabin bizirno, žedus meča xisizi rodin šeƛ’un nełastow kidbabi kecerno.
Idur yižinosi xanä nełaq riyrno, nagaħ daʕban boqno dowder žek’ubi baynäy, mi ža t’ubazi badino, nagaħ mi ža t’ubazi bodinäy, mi di yoxira yołƛin.
Dey užiƛin, eƛin eženi žek’a, sida ʕaq’lus baha sis ɣˤuruš yołƛin.
Ɣʷˤadä nediw ʕaq’lu boyzaƛ’, aɣi ʕuraw ɣˤaɣˤun bizin, bayxana žigoƛ’aygon ža ziruƛin.
Nasin bišno-butin maħor bik’inosi, xalq’imo k’icazałäy raɣruni reƛ Pat’imatä rutirno.
Nesis xabar kidbä babiwq esinosi, yeda däƛ’ay ʕilmu t’et’räsi ʕalim žek’u äsuƛin, Maħama Aħmadxo kidno yegirno, ixiw bertenno bodin.
Užä žawab teƛno, wallah howda mesedyos ric’ali ixin riža roqinč’ey urɣelyozał ƛexasi yołƛin.
Nesir sis budum ukayn minaraƛ’or izix.
K’ox eƛagon Zeyes Aħya łäs q’ut’u bic’a ik’inosi, aždaħä žan bic’a begirno t’ok’ow näxnoƛin nesiq riyerno.
Łˤonon req’ezin boqno, bercinaw bigu maʕišat howžin žeda elo boyxƛax.
Waħƛin, eƛin Okä, moƛ’oqˤoy sadaq anusi gulu teƛxosi moči žäd där bukadäsi zownč’u, moƛ’oqˤoyn neƛa rayƛin.
Yisir ʕaƛa bercinaw kid teƛno.
Nesä neside sadaqno yižin, eɣeni žas t’alam boda xecin.
Mi łukin goƛ’inč’uƛin, eƛin yisi Ħasanä.
Žar čuqˤno nesiz rok’ƛ’osi šebin eženi žek’a riyärułi.
Elayn k’oƛin yik’in neła hemedur där moƛał rukaysƛin, užä małiru šebin babiwq esin.
Q’arumerno retis hemediwtow taliħ aderzoni aɣˤux besuranix.
Hemediwtow best’alaw uži nesir elo esun išanix q’ˤida ičäsi.
Nełaq sida puƛ’aza aluk’at’a, sida puƛ’aza c’udat’a henešyabi zown.
Zamanałäy žedus žeduqor roƛ’i boqno.
Xizyogon ziys meɣu yeč’oƛin yegirnosi, žan t’it’i-yeč’no yayn.
Sida quł łäƛ’or gulun bižin xizor yutin yedu yayzaƛ’or, nasin yiłas ɣuro zeyzan, boc’än rac’äsi resun.
Yedu šebi ʕažaibłiƛin, uži ceyde puħorno ik’in, žan bisno iduɣor ik’in.
Babiyagon hemedurtow c’idaɣor kurƛ’oräy, užä k’oƛin babiws mecun biqirno eƛin, yedu micxir eynoyn, dey di eɣʷedin et’no biqiräsi yołƛin.
Xediya eƛin, t’o didiwƛa sis, quy bizis, ozataw där bat’a roda šebintow riynč’uƛin.
Šidaƛin, ħayran oqno ƛexun uži.
Roƛiqur raynosi, Ħon-Bahadurer sis beže cey baɣmoxar hawaƛ’ k’oƛin bayx bukayn.
Yiła kid neširuxay raɣäɣor yoqa gurow yegirxo zownanu.
Bexʷayn t’ekan, ƛoħaɣor nełas reƛno riħurno, goƛ’in uži.
Nazon žeda sidä riłe eƛin:
Hudayƛ’ayzoni mužmarƛ’ogon xanä esirno, neła däz sualyor žawab besuyä mežurƛin.
Eniw yoqäsi zown užiq bič’zi roda miskinaw debex bečedaw xanes kid näxinč’iƛin.
Dowƛ’ay bercinawn, dowzoƛ’ay bercinaw haraƛ’ yołäsin där dunyalzo gugyoƛ’ aɣi bukaynč’u.
Azbaryoz madaxorno ayn ža hemedur ezun ƛexasi yałzay, yoƛixno hemełatow ɣˤanaza esirno, deber heresi mec esa koƛ’ixosiya, koƛ’ixosi anaƛin.
Ža babiw ɣudes bełiƛ’t’a ik’ix bełi bayrxo ayx zown.
Iday maħorkin begirinč’ey, nesi užä ža cey łˤora becä kikin.
Nełƛ’az ʕolo howži hemeł ħalaƛ’or ayäsiƛin.
Hay q’urumsaq, rigu šebin mołin zown anu mi däqƛin pikrun boyn, łäs tungin bic’no yeda q’oroladäɣor ik’in.
Ža neł kidbeqorno eƛin yeda hunix oqno ik’iƛ’oräy, nesił dandir aždaħ c’oxno.
Ayn babiw eɣeni žader, žin resunč’a c’eruc’aƛin.
Lelazaƛ’osi aɣbi girimozaƛ’or rizin, mešin, ƛelin ʕomoyn hisonä teł kecno, cek’in, zeyn sadaq baširyox kecäsi zewn.
Biša royn łiyƛ’oräy, yedugon łuƛan goƛ’in maħor yok’äłrun, kidbä yizin magala teł bašiqˤoyn eqerno, yik’in neła nełaz pečmoxozoni mežä kecno yičin.
Ža saɣyatno bown bownč’ey, zown zownč’ey dädäɣor nexoƛin”.
Mi ža bäsno, debez mecreq mec bitirerƛo, q’ˤuya debi šebin där retin anuƛin eniwqor eƛoƛin, mołin qˤayz xexoyä Alimaħamaq.
Elogon nesä ža miƛ’in bexurno bäsu.
Užiz rok’ä bisnoanu babiws maxšel.
ʕArabuzanä yizi moƛaxayn č’arik’no yiła yiłaz ɣˤutkaɣor bižin.
Howžigoƛ’ay nesä elus ħal bayrinč’uƛin, yizi iduɣor bik’in.
Didur hoboy di taqˤor oqanƛin, pikrazałer yeda eginosi, hemełƛ’o raładyołäzay nesä xʷasar bodin zawruni besuro boƛixno k’oƛin.
Užä wˤałerno utin eƛin, baba, deber caxinč’iru šebin riqa zaħmataw ričixosi yoł.
Hemedurtow aħyabin rˤoƛ’urno ayn yisä kidbeq esin, xanzo gulude biħanayranix gulu biqira bay elaƛin.
Hoboy hudu haqazay zahru čˤaƛirxotow yisiƛ’aɣor butin bikori.
Yizi xʷasar badiruni užin neła ɣˤanazaz xediwq iqinanu.
Yaqˤuł maduhales kidbabi ħalar,
Xizyo užä sadaq raqru łinałäyn esin.
Nasin saldatbi tełxor biħu-bičin.
Howži maħorno k’oƛin, nesä žaq harizi rodin, debi mi pardagin riso, gulun xizor bižo, yedu hibon beč’erƛin.
Yiła t’asma łin et’no q’ˤidaɣor čˤaƛinäy, ža łi micxiryoƛ’or rutixosiƛin”, - esin žoyä.
Sasaqosi gulubi riħanada regirnosi, žaz gula ɣunyabin rok’no šidqay ƛ’iyorno kurno, bet’un ƛ’irirno k’oƛin, q’ˤidarno bˤoƛ’urno xanes gulu xot’ozad łełno.
Di nesiƛ’ ci ceda bik’a bayxƛin.”
Ħuł bayn debez onoča boysƛin”, - žawab teƛno łoħra.
Eženi esiya eč’erno ža, beže mečoƛ’ eynoyxosi žek’u äsu yeda, mi iłeniqor ža uykin xabaryaynč’iƛin.
Ža sidaɣ ħonƛ’o bišxo besun.
Nełaq soder yizin ƛ’iri kosyar yayƛ’oräy, pˤaƛirno ƛ’iräy wˤałertow yik’ix zown.
Buqbetaxtow maħor yaqzay soder t’ok’ow yukaynč’uƛin”.
Neł ɣunoxor yaynosi, baybik bodin yiła qˤaƛanada, riynoxu, mi na egi yoł, oƛix ader, hič’č’a deber retixosi bišan rowäsi yołƛin.
Łemu boƛƛik’u ric’q’i xanqayn bäqiƛin.
ʕAntawnä esin dibires baru yexarułäyn, ža yižin rečuƛ rekuyał šaširułäyn.
Där rätiruƛa šebin mežuq raqinč’i, ƛ’irizoni dunyalƛ’aɣor didur meža di izirxo.
Šida di idur ik’ixanu, dey šebi ɣˤutkuya rik’äsiƛin, eƛin yisä.
Boc’ä ɣuron rac’äsi roqzaƛ’, roda šebinon koƛ’inč’ey, yedu ʕaƛaɣor yik’in.
Dice č’iki boqno t’oƛin rok’ƛ’orno rayn nełaz, lagiłxor mura rik’inosi, risno sabani maħor kurno.
Xizyo C’irduxä yiłaqor eƛin, ele dowde beynoyx eluq ƛˤebno yays, howži bayru q’ut’imoxor elux debi kidbabin regir, elurno ela eluz ʕaƛaɣorno bik’in maʕišat boda retinƛin.
Xanesno nełasno baqru xabar nesiq esinosi, Goqi ħayran oqno ƛexun.
Boxin sida beže got’ełxor ziru k’oƛinosi, nełałtow xizaygon ɣˤʷayn k’oƛin.
Ža žedus xabar Ismaʕiler teqno.
T’ok’ow debeł xizay esiwn nexa k’ʷeze yaqinč’iƛin.
Zamanałäy žedus babiw exun.
Barkala deber riynoxu.
Eniwq royn łäyruni magalabin eƛuk’ya teł erno, mesedyos bašiqˤoy yałruni kid k’eda hunix oqno.
Sasaqosi moƛaxay izinosi, užir ric’äsi at’es ixinno resun, rečuƛgon łˤono miƛ’in besun.
Žan eƛin eniw ozƛäy gugin.
Mekoyx oqłin siskin č’iħo nesän ɣunoqayn ret’urno rac’noanu.
Nesä ža mat’izaxor egirno.
K’ʷeze oqnäy iqiran di debi užiƛin, žawab teƛno nesä.
Yisiz barude puħo kecäsi ʕoloqanaw žek’u ukaynosi, yeda tamaša oqno ƛexun.
Iyos räc’runi zok’i aħinoƛ’ riħurnosi, neła ža yecirno yižin.
Hemełƛ’o xizyo ʕantawnä dibires baru oq’ˤraq q’ilin bok’no, q’ˤidar yoƛ’ˤurno.
Miƛ’i bayrun, guluƛ’no zown eɣeni esiw k’oƛin nełał xizay.
Sidaɣ ƛen besun, taqˤorno oqno ik’iƛ’oräy, hunix halmaɣbi dandir keze boqno.
Hemecegon där neƛxosi bišʷa raq’ˤik’ƛin babiwqorno eƛin, ƛäxuru neła nazonoqayn ruqˤno tusnaq’är užir rižixt’a yik’ix zown.
Yisä eƛin, mežus där raq’ˤu šebin ħažat anu, gulun, šeƛ’un, tupin neƛ meča din egirno xec.
Dahawgon ʕiyad mi mow nexʷanir, łäz mečʷa at’ q’uq’anix et’aƛin.
Musagon kʷayärno bisno eƛin:
Xizyo xizaza uži aynosi, babiw hemedurtow žaqor aƛ’in.
Ele rukayxa mežur, misikin xalq’imon boda keze boqzaƛ’ bečedawt’anizar kumakno boyn, xʷasar boyx.
Ħaduraw biša roqzaƛ’, bišno axbin rodin, ʕoƛnontow bełiqan t’omceni žek’a bešnoyx bäžiru iyoz ruɣuƛ’ bik’in.
Ik’anƛin”, yedan razi oqno, sadaq elay bitor hunix boqno.
Boƛƛo zaman bik’inosi yeda yisä yisis bˤeƛ’xo ik’iƛ’oräy baruqor eƛin, ele deber hisno, hiƛun, ʕoƛ’no.
Šida, mežude t’o łi ruyä anuƛin, - esirno ʕAliqiličä.
Eženä eƛin, sidaɣ hemeła mečoƛ’ dey baru yäsu deber, mi p’es anusi nełar iynč’ey ik’in, kiki xiro, xizyo neła deber kumak badiƛin.
Eɣeni esiwr bazarya teƛxo bezuxosi č’ikayn yukayn bazarganqo esirno:
Sida bečedaw žek’uz bertenyołer ħadur boqxoƛin, q’orolayä eƛin.
Gama lilyoxaɣor bok’ełnosi, nazon ʕaƛoz ahlimos rok’un ħalkizi roqno.
Nełƛ’ay soder łˤoran łinasno q’ʷariłi anusi ʕumru bižix zown.
Xizaz aħo nexxo ukayrun, čanya ozƛäy bok’ełxo zown.
Hemełƛ’o xizyo t’umiƛ’orno yutin, hawaƛ’ k’oƛin yoxin, aždaħä yok’ek’no yižix zawru kid.
Bigtow cim bizäsi yałzay ža qˤaba roqxosi, aħin boqno žek’u k’oƛinosi, ʕedeʕaraw ričixosi, awadanłiƛ’ insan yałzay, kokoru ričixosi.
Sasaqor kidbeden ričin, neła äƛiruxor, qˤašizaƛ’ortow rizin elay roxin nexƛ’oräy, maqˤiräytow xizaz nexxo aždaħes haraƛ’ teqno.
Žedułäy sidä ɣunoqor c’eruc’a kurƛ’oräy, sidenä karnoƛin eč’erno, łinax riyx insan esaniƛin.
Bełiqanän, baran eƛin, elusno q’ˤano gurow anu, q’ˤimes xexbi žek’ur teƛäłinč’iƛin.
Nełƛ’ay soder eniwn, babiwn žade paraxat bercinłiƛ’ xanzo ʕaƛa ʕumru bodix bičin.
Idur aynosi, žigoƛ’aygon kamirno ɣuro rayrzaƛ’, babiw c’ok’inayn.
Ža q’orolay yisä iduɣorno goƛ’in, razi yodaniƛäy nełar ʕuraw saɣyatyabi teƛno.
Xizyo yizir babiya baƛ’ärułi čuqˤno.
Xizyo xanä eƛin yisiqor:
Sida zamanaƛ’aza, kidbazade sadaq xanes kid baɣmaɣor yoqno.
Sosi di posurƛ’o yeza yik’anƛin, Qartay maħorno yoqno, kʷaxatow xizor yutin yayn eƛin, rečuƛerƛa yaynč’u.
Howži yiza neła ceyä äƛiruxor łˤonoqu isno bexayn, nełas reƛno, iyon ceyez lelazaƛ’no erno, gugyoƛ’gon ʕAliqilično zowrno, ƛ’irizo raƛ’maɣor begirno yizirabi.
Kidbä yisno mesedyosni t’akan teƛno.
Di debeq däz rok’ƛ’osi šebin esis.
Ele hemedur habihaner ħillan bodin, neła nełaz rok’ƛ’osi muradno t’ubazi bodin.
Zamanałäy babiya nesiqor badiru wasiyat eɣeni esiwz rok’ƛ’or bayn:
Di ciqes xan yołƛin”, - k’et’a žawab teƛno.
Hudun riynč’ey raqru łinarno yoda sabaw anuƛin barun ader yoɣno Ražbadin ʕaƛoxaɣor nexno.
Ixdaxasi zaman baynosi, žeda sadaqay moči biƛin.
Howlotow ičin nesi žek’a čantay yisno q’ˤanon ƛˤeb xanez kidbez ozzaq yiħinosi, q’ˤunantow ozzałer kanłi bayn.
Mi ya heneš, ya geni bet’uriya, bet’urinč’aƛin.
Qˤišodes mixno bayäsi boqzaƛ’, bazarganä yeda uži išʷanix goƛ’in.
Nagaħ ħalikataw, žuka žek’u yołƛin teqnäy, ħukmatyołäy maħor nedugani oxirxo zown, bac’c’adaw mečoƛ’ qˤaba t’ank’i erxoƛin.
Yiłade sadaq idu zawruni kidbabin roɣno yedu maħor yoqno.
Bikori bexarus neła deber saɣyat neƛa yaq.
Asaq sida ʕaƛa čanyabi kikix Bac’ali zown.
Nełagon žedaƛ’ortow kurno, sosi meža qˤaƛoƛin.
K’uruč’ k’eč’ ɣudi rocu.
Q’orolaz idu kid yałrułi esnazar čuqˤnosi, žedu nełdäɣor bezanixƛin bik’in.
ƛeligon bexa betinč’ey nełaq di čiba xirersi.
Hudu yedu ʕalamałi šebi biča bayx?
K’uruč’ k’eč’ ɣudi rocu, buq bay.
Q’ˤunader recurno c’idaɣor žan kurno, där bˤäłay resuxanuƛin neła babiwqor qˤaƛin.
Idurno ayn wˤałer q’ˤimno kurno xediw ičizaq, bara esirno, šebi roqno.
Suƛƛi yisir boc’zo k’icazał šišäsi ɣˤit’an, hut’zaqgon tutäsi iyon bukaynosi, hay malʕun, miwa dey čanyabi rac’noƛin, Bac’ali boc’ƛ’or oqno.
Xanes kid ħayran yoqno ƛexun neła eƛin:
Šew rax miƛin, esirno ʕomoyä zeyq.
Däz halmaɣer uži odinƛin” - eƛin zira.
Č’aɣˤirgon ɣunoq ricinosi, neła ža reč’no roɣno.
Qˤaħłi äruntow yeda saparyox oqno.
Aɣä žawab teƛno, insanqo ʕonodkin rigzaxay yutixanusi ačit’, debeq maħin rok’noyä ža yutixƛin.
Nesä žaq mołin, mi roƛiqur ezmoxorno ik’i, waħaza gulun bicin, qidoq soderno izin, sasoxay ža aɣin bisno q’ˤidar oqƛin.
Xanä eniwn goƛ’in esirno nełaq:
Hoboy ħayran boqno ƛexun žedu esnabi, tamaša boqno, nesiq nece baq’ˤu micxirno bukayn yizis tatutown bitin, nay yedu micxir biqäƛin esiriłinč’ey bičiłnoanu yizirabi.
Hemełƛ’o boƛixno awä k’eneč’no, mešno, gagaru ɣˤulno yayrno užiqor eƛin, xexłiƛ’ yiła ɣˤutkay maħor ik’inč’inäy, esiw yayrun neła mi exura yoł.
Mužmares kakno rodin, narey yeda uži ok’łä bˤeƛ’däyƛin, eza ik’izaƛ’, req’ezin oqno kecäsi esun.
Sasaq maħor yoqzaƛ’or, yiłas ɣˤutku ciqez posurä šet’u rutiräsi resuzaƛ’, neła nasin žedu tataniłanix iduɣor regirno.
Kidbä ža koyärno yiqirno iduɣor yižin.
Hič’č’a eženi užiƛ’ ʕIsaqiličƛin, oƛƛozoniƛ’ Musaqiličƛin, hič’č’a eɣʷeniƛ’ ʕAliqiličƛin cirabi zown.
Ustarän riyrno xanqor, nagaħ ža yexunäy, q’ač’azi yoda däder yaƛin.
Yeženin, yoƛosinin nesä nesiz q’ˤunan hič’č’a bigut’ani halmaɣzax regirno.
Žan riča yołƛin, žoyä eniw neła nełaz ɣˤutkaɣor yegirno.
Elor aynosi q’ˤimzo esiwƛ’or yexuranix reƛ’a rizira k’ʷeze roqnoanu nesiq.
Łek’irełinč’uƛin xizor utin ayn.
Mi där ukrus šit’u neƛnäy, di iyran ža šida ħalaq’ oqxo yałrułiƛin.”
Däde idu bercinaw kid yoł, deber retinäy mi ža barułun yižoƛin”.
Č’agu yeda ayzaƛ’, yizirabigon ɣˤaɣˤu rizin.
Yizin yik’in yeženä risno mužibin, bišanin, guluzar bixno rayrno yayn.
Užibi bayzaƛ’ortow, Tawadä Ražbadinƛ’or kaɣat yegiräsi zown, debi di łˤonon užin exursi, däz žade puħon šušis žedu.
Esanayn łiynosi, q’ˤunan kidbaza žeda žedus lelazas šeƛ’un šeƛ’un, t’umizaƛ’orno rutin hawaƛ’ k’oƛin rik’in.
Elus sis ħon xecin, žek’us q’ˤano xecin sida baydanƛ’or ayn.
Dahaw zaman bik’in, baq’ˤu zaman bik’in, roƛi qur rayn, hudun babiw aynanu.
Sida quł nesi doxturder bečedaw žek’u ayn, nesä nesis roƛnoxuni kidno yayrno.
Užä ziruqor eƛin, howži deber mi boc’aqay boxin bok’ełƛin.
T’ok’ow yedu qunyoxar yik’inč’eytow, paraxat yoqno ʕaƛox yičin.
Xanä hokožek’ur k’eč’olin xecin, daʕbałäy žedun boɣno.
Bara eƛin, yaqˤułno hemedurtow raładyoz raʕalłixorno ik’in qˤaƛo.
Mi rasgi q’ʷarid aqnoƛin, eƛin bara, raładyoz raʕalłixorno ik’in sis qˤaƛu rodo mi, elay bitor roda rayxosi šebin debertow ray.
Durimoƛ’ rayn k’oƛin boc’a eƛin yisiqor, ža ziru eluqor neƛƛin.
Užä eƛin, dey biƛnon baru yoł, oč’ino äƛirugon baru yaƛin bežet’ani esnaza däƛ’ ɣudi rayrxo.
Žedał teł elo sis rexora bixis ɣˤuč’ zown.
Xizyo xanä ža iday maħor yoxirsiƛin.
Musa ɣˤaɣˤun izin xanzo kidbez ƛ’oq’ˤa uban bodin eƛin:
Eɣeni uži žeduqor xabar bodinč’ey ik’in.
Xanłin, nasin maʕišatno Musaqor teƛno, ixiw bertenno bodin kidno yegirno.
Nesä žedu biƛno ƛˤeb yayace reynodanix ruhun roynč’ey, regiƛ’ regirno xecäsi zown.
Eženi esiwr yeženi xanes kidno teƛno, oƛozonirgon yoƛosin teƛno, c’udani gulun, yeɣenigon kidno nesä nesir xecin.
Bik’i däqor ʕo risoƛin, eƛin nesi žek’a.
K’ox äƛirugon qˤaƛin - šebiƛin esirxo tełäzay roži teqno.
Neła Ħon-Bahadurqor eƛin, mi däƛ’ay yedu ħal boɣnäy, deber din nagon boqłin kumakyor besanƛin.
Nełas maʕna boqxo, kinawnigi maʕišatno bižinä, yagi siskin šebin rižinč’eyä ik’ixƛin.
Hunix där yizi esnabi c’oxnosi, dey ħumukuli bukaynč’aƛin esirzaƛ’, yizä bukaynč’uƛin ot’ bisxo, amma nełas kinaw sipat biyx yizir.
Boxin bik’ixozo miƛ’ił xizay bˤałno gulun ik’ixosi yeda, ɣˤayz iħuƛ’ozoni ƛeroƛ’ taqˤor boqƛ’oräy, ža miƛ’i yisä bexurno iħäɣor kurno.
Iš-utin ža kecanix puƛ’or utinosi, užä eƛin žeduqor, diƛa ik’anƛin yołƛin.
Šibaw ɣudi bełiqan mažgityar mogoles kak roda ayx zown.
Baru ƛ’irir yayrun xediya eƛin, dey ozurabi zemriłxo rik’ixƛin.
Nagaħ žeda di k’irik’näy, ƛoħo rutin c’ax, mi ža ħiƛ’oqadno rizirno yałza mečoƛ’ eqroƛin.
Xanä eženi esiwq esirno:
Ħonƛ’or yayruntow kidbä sida ɣunoz ɣeduƛxorno yoqno q’ˤidan yičin, q’ʷaridaw maq’anyoƛ’ keč’ qˤaƛa yoqno.
Meža łˤonoqu isno bexʷad, nełas reƛno ero däz sida lelƛ’o, puräzonigon lelaƛ’ howžedatow isʷas iyos ric’no zidyabin ero, gugyoƛ’gon žan zowro, hemełƛ’o dey rok’u rayx ža ƛ’irizoni dunyalƛ’ar iziräł daqƛin”.
Yisä eƛin, di c’eruc’as hil kurnosi, adäza ža däqor xizor yutirno yayäru rätiru šebin žeda łˤorałäyn łet’a begira yołƛin.
Q’ˤano äƛirugon ɣudƛ’o gulun ħadur bodin, bayrun biqiranƛin babiws šudaƛ’orno ik’in ezun ičin.
Neł šaharya teł sid xanes kid zown.
Bazarno resunč’ey eɣeni esiya ƛelin bown xizor utin nexƛ’oräy, hunix räsuru č’ʷadma teł žan bicin, iduɣor nexno.
Nełaz maʕdinłiƛ’ yeda ħayran oqno ezun ƛexun.
Ža debi reƛ’iqoy bat’iyawtowä riča rayx?
Qˤayz xexoył xizay yeda sidaɣ mečoł gonda tełxor ik’in.
T’ok’ow mi nedur tox oqno äčinƛin, eƛin gulä łˤono t’umi ent’oza hawaƛ’ baħnayx zows, žeda nan moƛaq iqirerno äsu miƛin.
Bečedawni žek’a goƛ’in idurno esirno nesiq, dey uži iqira k’ʷeze aqä debeqƛin.
Mi izmu neƛnay di žeduƛ’no ezun, mi bukaru zamanaƛ’or xizor utin ayanƛin.
Nedur mi eƛanix ʕilla šebiƛin, ʕArabuzanä esirnosi, yisä eƛin, där moƛał yukayru kid yiqizaƛ’or di ɣˤanazaq reƛ’a atixosi anuƛin.
Sis bigu gulun, ec’no šeƛ’un neƛ meža där, din hunix egirƛin.
Xan, mi debez xalq’imoƛ’ä bužzi aq, aq’iw maħ yołäsi ensi žek’uƛ’ä bužzi aqƛin?”
Žan biqirno yisiqay, xanez kidbä uži oxerno.
Xanä žedu gulubi łˤora ɣudi łi teƛinč’eyn rišerno łäƛ’or regirnosi, ʕoloqanawni gulu boƛƛäɣor bik’in, ečrunä lilyoxaytow ħaƛun neł qułtow žedu xizorno regirno, enda ečru, enda ʕoloqanaw yołƛin kaɣatno caxno.
Nesä nesiz ʕaƛar aynosi, ɣˤutkoz madax, q’ˤida čantan eqerno, bełiqanä nełaƛ’osi iƛ’u yizirnosi, elon hemediwtow ixiw ɣˤutku roqno.
Hemece ɣˤaɣˤu bizizaq, howlotow žamaʕatyoz ahlimos q’ut’i boqno ʕaƛa teł hič’č’a bercinawni kid žax yegira.
Neł q’ut’imoƛ’ Ħusen razi oqno.
Howži baru yutin yisiƛ’or, łinaƛ’ mi qoqoƛix zawru esoƛin.
Ocätow isʷan xecin, elay boxin bik’in, xexbi idun bˤuqełno, tełäzagon acno ħišin.
Ža risanixƛin xanes kid igor yik’inosi, qˤabani žek’a, qˤabani guluƛ’no zowerno, yok’ek’no yižin.
Elaygon bitor ʕAt’id kik waħo bik’ix zawruni yeženi ɣˤulxor ik’in.
Igtow mekoyx oqzaƛ’, guluƛ’ay q’ˤidarno oqno, ƛoħayn roɣno, Ismaʕilä ax roqace simildi rac’no.
Howži mežur rätiru rodo, däq bažari bik’inč’u meža äƛiru šebin rodanixƛin, užä yiził q’ˤim rok’no.
Sasaqosi elo yizi zawza mečoƛ’or ƛ’irir neła ħukmatyos xan keze oqno.
Xizyo neła nesiqor kinaw ɣˤutkozas rekarbi teƛno, di yayace mi t’o iči, elo waħozoni ɣˤutka tełxor äk’inoƛin riyrno qartayä nesiq.
Mi minaraɣor iziƛ’oräy qoqoƛix izixozosno, wˤałer oqzey ʕiyayx oqxosi yałrułisno ʕalamałi däq esoƛin”.
Zamanaƛ’ay neła łˤono xexoy boɣno.
Yeženi esiya nełqay pardagin risno, neła nełƛ’osinigon yeɣeni esiwqor teƛno.
Xizyo xanä esirno, ha eso, łas meži xexbi boqxo.
Bišno-butin łiynosi halmaɣä esirno, ya le hudul Ražbadin, ʕaƛar aynƛin teqzaƛ’ortow mi däder ayrus ʕilla biya betinƛin.
Esnabi ħayran boqno ƛexun.
Elo yisir qaca reč’xo ečru žek’u esun.
Gamiqanän eƛin, koyiza zawru roq’ˤyabi nazoqno raładyołxor riħura rayn.
Ža däƛ’ay rig debeq bˤeƛ’xozoni aħä äsiƛin”.
Xizyo yiził xizay aždaħ ɣˤutkoxor bayn.
Nediw roq’ˤ ƛ’irir risxosi žek’u oƛixinč’ey ʕuraw mix bik’in.
Žeda meɣun, ʕansan ħažin.
Di baħarčiłi xedyos rik’zi radiƛin”.
Ukaynč’uƛin, babiw- kidbä nesił q’ˤim rok’no.
Ik’inč’ey ok’ełxanusi esunäy, hi enda bašiqˤoyn, yedu mi łox bišadyoƛ’ ƛ’iri rutir, babiwn łi risa egirno.
Bazarganä eƛin:
Bišno-butin siskin šebin yizir roqinč’izaƛ’, hudäyziko xanä nasin xalq’in bak’arizi bodin eƛin:
Sida quł bełiƛ’ ik’in q’ˤoq’ˤoru xizor utin ayn.
Žigoƛ’aygon neła rexorani bˤeliz ɣuna eƛix teqno, dowƛ’ay ʕadalaw žek’utow äsunč’i, ʕadalaw äsunč’inäy, sis di äƛirun rodin, ħonƛ’or bˤeƛ’no rižin roxir, nišiw ɣˤilyan beč’no, t’ok’ow esirač’inƛin eƛace barun žek’oƛin.
Rutirno yisä nełƛ’ar tupi caƛin ičin howlortow bexurno.
Halmaɣzaz cołimoz q’uwatyo žek’no zeyes qoqoƛixtewn ruħ boɣno bexun.
Di ragin zown.
Kidbä esirno, šebi roqno, šida mi necetow pašmanłiƛ’ ičäsiƛin.
Nełał adäz osiw, gagaru ħon yoqno.
Nediwt’a mešori šomon bac’äsi dey nesi tušmanä siskin mumpaʕat anusi.
Täƛru šebin rac’no łiynosi, yiłaq di aɣˤunč’uƛin t’omceni žek’u ʕoƛirin bełiqanzarzoni bišadyoƛ’ ik’in c’oxno.
Elo yisir kecäsi sis žek’u esun, bišra gulun begirno xecin.
Debeqno hemedurtow harizi royx di nesidäɣor yegirno xecƛin!"
Mečołer baynosi šebi ci cedäƛin zeyä esirnosi, zira iƛ’aqor bayru cedisƛin eƛin.
Neširu yeda kecäsi yałzay, ƛ’iri idazay kurno eč’in yayrno, kidbes rožin rodin eƛix teqno, mi nesix esiw yegirłin, nesä nesis maʕišat bukarinč’uwa debeqƛin.
Ečruni žek’a esirno nesiq, šebi debi murad yołƛin.
Dowqor nesi eženi žek’a qaca reč’oƛin eƛinosi, sosi mitow reč’o, xizyo di reč’anƛin eƛo.
Yedu šebin där rukadäsi anu.
Eɣeni esiya eƛin, ža bihayawtow šebin yoł, di mi didurgon oqłin nełder ayranƛin.
Dahawgon zaman bik’inosi, hemełatown bexayruni ziys ħošin bižin q’orolas uži bazaryaɣor ik’in.
Tatanu łäs bic’äsi t’asno, sop’onno yowo ent’o däqor, elay bitorsi šebin dey di rodanƛin, eƛin xanqor Beqes ʕUneyzatä.
Didur di biša rodan, eženi, biša rodanix t’o šebintow roqinč’inäyƛin, kidbä eƛin.
Yisä yedu hibon bok’no bexurno.
Xizyogon yeda uži ceyder ik’in, sosigon där kumak bodoƛin.
Baluɣłiƛ’or bayace žeda bet’erbaqi boyx zown, sides rok’ek’no šebin, sideniłgon adäza micxiryoƛ beynoyn.
Xizyo ɣunoqay iłnon esnabi q’ˤidarno boqno, xanes kidbabin roɣno, beže bertenno bodin iłiran esnaza iłnon esnabin rižin.
Xan igaɣor ayƛ’oräy, yet’un k’oƛin ʕArabuzanä biƛira putceni hec’oq’no caƛin, kodin bitin xan q’ˤidar ʕoƛ’un.
C’eruc’an risno neširu ik’in ičin yeda babiwz šudax.
Eloš madaxtow ana łiƛin, yisä esiw yezuranix yižin - čˤʷaħƛin rik’ixƛax, kikxo riłe, zam-zames łi.
Ɣˤutkos ac yaɣˤiruntow, akiłno q’ˤidar ʕoƛ’a isno yeda, elo teł zawruni bercinawni kidbez suratyoƛ’ ozuri c’axrun.
Boč’ik’xo, ačqˤayx, bazarganbi butnozaxarno butin kecno bičin.
Aɣˤa tełxor zeyn, boc’in, zirun roqno.
Zownƛax sida ʕaƛa bičix babiwn, nesisgon łˤono užin.
Elaygon bitor ħošin bižin yeda ik’iƛ’oräy, yiside dandir quqäsi reƛ teƛxo bazargan c’oxxo.
Žan hemedur, q’ˤim ritäruntow baɣˤiłno nexxosi.
Xizyo xanä esin, neła baɣma mesedyos yic’äsi k’emot’ yayäru žek’u di yoł, łˤoran ƛˤeba dowde puħo yeynoyx zawru ɣˤanabin dey esiw yoł, yedu łˤoran t’alames ɣˤutkun dey yoł, debex howži yegirxosi kidno dey yołƛin.
Xizyogon nece čeranayzaƛ’, žedux rok’un rexun, regirno.
Nełaƛ’or cim bäziru nesi madaxozoni žek’a, qˤirič’no risno, xaner hič’č’an betixozoni gulus maħi reč’no roɣno.
Hudayziko ža roƛan utirno, uykin ik’iłnoanu.
Howžiƛa iqirxoƛin zawrułer, t’ok’ow łinasnotow čaran bexun ʕUmar at’ƛ’or utin ičin.
Sis zownoƛax zownč’eyƛax babiw.
Debez yisi ʕantawni užä mołin ʕilmu yisinč’u, debi mi uži xizor ižoƛinno eƛin, Oku ozƛäyn gugin hoq’ˤoni dunyalƛ’aɣor ik’in.
Ha, hudu Allahä begirłi nar meži boqäsiƛin, c’aq’tow ħerenno oqno esirno nesi žek’a.
Xanä hič’č’a riguni šeƛ’un, gulun nesir rižanix ziruqor teƛno.
Xizyo haqar mužno bisno, kodin bitin Ismaʕil q’ˤidar ʕaƛ’un.
Ža neła äƛirudetow sadaq žoyä pandurya tełäzay q’ˤanoquno oc’ino łelaw, hemecetowgon guluƛ’ zowäsi saldatbi boƛik’no.
Zamanałäy, Maħama hunix akiłnosi, q’ˤida ičin.
Ele hemedur roqxosi äƛiru šebin risinč’izaƛ’.
Yoqno qartayn yik’in, sisxoli ɣˤutka teł q’ebedes užin ƛexun.
Xanzo žas rok’ƛ’or rayn, deyn zows yołi bišadyoqor hemediw eƛuk’ƛin.
Qartay moƛa yiqärun, izin nesä ža muži łebelawzas xander bižin.
Buqbetax godek’anär baynosi, ʕoloqza bełi biqiyä yaqˤułƛin esirnäy, biqisƛin, eƛanƛin”.
Elayn ik’in, nesä šibaw žek’uz akä raładyazay yoƛixno ɣˤanaza näƛru muhubi eqerxo aħnayn.
Nesä nełƛ’ay ozuri boɣinč’ey ezun ičäsi zownƛax.
Yisan esin, iħu taqˤor boɣa koƛ’inč’ey ƛexasi yołƛin.
Hemełƛ’ay soder uži där siskin šebin riyxanuƛin ičix zown.
Žoyä yezanixƛin kidbeqor reƛ’iqoy teƛno.
Babiya ža kid nesix yegirno.
Zeyä eƛin, adäza ela eluq t’o kesubi esiƛ’oräy, šebiƛa teqerno ičäsi zown.
ƛirbargon łi neƛxanusi ža aždaħ didiw biča bayxƛin, nesä ža kid łäƛ’or yegirno.
Babiwr čuqˤno užiqor micxir eniwqay biqixosi yałrułi.
Elay boqno iduzaɣor bik’inosi, yizir elo łˤonon ʕoloqant’a oqäsi žeduzoq biłäsi biłet’a užibi besux.
Nediw hunar yałru debi murad t’ubazi boynč’inäy, elur ħaq’ bäsuƛin, žedatow bisno yisiqor lel yaƛ’ˤuruni t’awus teƛno.
Debi ħumukuli ela bok’k’äsi anu.
Didur mi di nełader ayrxoƛin, Kusa tamašatow bodin.
Sida quł, šaharyaɣor xan ik’inosi, ɣarabašza xanes kid iħułxor esanada yegirno.
Aždaħä nesiq łäs sis q’ˤut’u bic’erno.
Xizyogon eɣeni esiw ik’in, däx barułun horoƛin, howžatow xanes kidno esirno.
Eɣeni esiya ža č’ikay yisno.
Sodxor biziƛ’oräy, zirur bowxosi muhu ɣʷˤadqo biynč’ey bigiłno.
Mada ɣamasno eqerno iłnon esnabin, iłnon xanes kidbabin geres kawumos yoq’ˤugani acno yisno ɣunoq bizin.
Sasaqozox žaƛ’ay ader moħor yaqru eniw, mada ixiw ɣutku resunosi, tamaša yoqno ƛexun.
Hemedur q’ˤano ƛˤebce zaman bik’in.
Neła quł neširu xedyoq neła harizi royn:
Yodin łiyƛ’orey, nesä aždaħqor eƛin, hay i wele, k’ʷaħal boqinč’ey, tełerno boqno šet’ur č’uramƛ’o bezučey aɣ-ač’iwnan ƛexuna yedu däqƛin.
Dahawgon bitor ik’inosi, gugyoq łin ričin ħaƛa utiłxanusi žek’u esun.
Nełƛ’ay soder xanä nesä nesis kid xaliča rišanix mažgityaɣort’a yegirxo zown, neširu ayn c’ohorä nesir žukłi radinƛin.
Yoł yałzatow q’aybin xecin bazarganbin boxäsi besun elay.
Howži Oka nesiq ʕarab ʕilmu mołix zown.
Bišno łiynosi, eniya žaqor eƛin, howži elur mesedyos ƛ’ˤu yołäsi ɣˤutku retinƛin.
Mat’in biqirno ziru xizor nexxo zown.
Babiyan, kidbän naysinan k’edin yeda.
Nucoł his roqux xuxix zown neła, hiƛurqaygon roɣłinč’ey ʕiyayx zown.
Yisis ħalaq’awni gulu bera biqirno.
Sidä eƛin, yisi sisxolizoni žek’urno sis but’a teƛa yaynč’a, nesir eli bukayzaƛ’, yałi nesä xanqon äsi, nesä elus reƛ’ibin räč’ƛin.
Xizyogon hunix bik’iƛ’orey, riƛu riƛix žek’u esun.
Ža deber dey wasiyat yołƛin, - eƛin aždaħä.
Xizyo q’ilin bisno, oqno iduɣor ik’in.
Xexoyza c’iwni rizirno, xec eni, nesä eluƛ’or nexxosi bikori bexursiƛin.
Nagaħ sidxor sis baynč’inäy, sosi sida sidqo reƛ’a ritirera yoł, q’ˤuyziq ritira regirinč’eyƛin".
Däqor neƛƛin, yisno yiła Q’urʔan t’et’erƛ’oräy, haqa ogun ƛexun dibir, nesiq eƛa rožitow riqin anu.
Nełaz rok’ƛ’or pikru bayn, Goqir kumak bodanƛin.
Madaza bäxuruni boc’in xecin, žedu aɣˤʷaɣor roqno.
Hudu xexbi anuru ɣˤanazaz iday guru šida teqa bayxƛin, nukarä eƛin.
Mekoynosigon qʷa-qʷaƛin neła qˤaƛinosi, k’onč’aqay reč’no reƛ teƛxo zown.
Zownƛax zownanuƛax q’ˤano bazargan.
Aždaħeł adäz čečiw ciq rizin.
Hemełatow ʕužƛ’o bayno ža miƛ’i babiwz šudaƛ’osi ħimu yaganix boqno.
Xanä goƛ’in esirnosi, di reč’äsi anuƛin eƛinč’ey, yedu p’es anus yičin.
Nagaħ sidä xabar esiƛ’oräy, hoq’ˤonä sis roži roƛik’näy howlortow exuranixƛin.
Aždaħes xexbi rexarun di yoł ža, aždaħtow bexurxosin di yołƛin!”, - eƛin ičin ʕAliqilič aždaħ bayace.
Enda ƛelin teƛno deber mi šeƛ’u risoƛin”.
K’ox äƛirugon xanä egirno ža bišom litra ɣˤays boɣxosini Qartays gulu bowanirƛin.
Ža hibon bisno yeda bečedawni maduhalzo ɣˤutkoxor ik’in.
Adäza c’oq’iw bexora koyä hibon bisno, C’irdux rečuƛ uqˤełno ičin.
Ža ħalt’ołxor bik’ixosi zamanno biyrno, risno muran, bik’in aždaħzo idurno sabanił roqun.
Nesi užä besuroqor eƛin, bitazoni puƛ’aɣor oɣoƛin.
Elay babiwderno yik’in, užä małiruxor, hemedurtow där moƛał rukaysƛin, neła esin.
Neširaygon soder yisä č’uħaraw šeƛ’un šeƛ’un madazaħ aħnayx zown.
Žamaʕatyo bizin nełas ƛ’iri räsru šebinon rodin, Bilq’isdin žedus xanłun yičin.
Žedu nexxo bukayrun, suƛƛi yisä gondun yič’in elo teł q’ˤanon sikno, bišʷan eqerno ƛ’irir č’edo rayrno ičin.
Bayn žedu elor, esun yisir ža ečruni žek’u.
Yisir bexaru xabar aħyałer bik’ix zownanuƛin, Maħama p’es anusitow ičin.
Nełƛ’ay soder žeda łałnokin t’ok’ow ħalikataw šebin royn anu.
Dahawtow bitaɣor rik’inosi, yiził dandir meši c’oxno.
Kʷaxatow žoyä nesä nesisno, bečedawni žek’usno močibi riƛin łiyrno, maduhalzasnonan riƛaniƛ’or boqno.
ʕAƛa sis bercinaw kidno yoł, žan debex gurow nexxanuƛin.
Eženi žek’an ža nasin awal tełxor butirno.
Q’ʷarid boqa bayxozoce šebin anu žaƛin, kidbes žoyä rok’u ɣˤaɣˤu rizirno.
Di mi ows eluz boqno zawru q’ut’imoxor.
ʕUraw mixƛ’or yedu elo łočyaƛ’ k’oƛixozoƛ’ yezunon yičin, berten łiya biħuƛ’oräy, xizor yik’anix ħadur yoqno, hemeła yeženä äƛiru šebinon rok’ƛ’orno rayn.
ƛ’iräy recenyobin roxirno, yisä cey boržizi boqa begirno.
Eniya q’oq’ot’as reƛno kurno čorpa rodin.
Łˤoran ƛˤeba neła ɣˤanaza doxturqo esirno anu, debi baru yołäƛin.
Eluł debi daʕba besunäy, min elude sadaq xander ƛa!”
Łˤonon hunar yisä bukarzaƛ’, łˤoran ɣudi bertenno bodin xanä nesä nesis kid xanzo užix yegirno.
Xizyo yołi guluƛ’ zawru kinawtow bero becin bik’in.
Baɣma tełer ayruntow, ža moƛan iqirno sasaqor kecno ƛexun.
Nełƛ’ay soder neła nełas xexoy kikix bercingo aɣin bičin.
Yedatow q’ˤidan ičin t’amačno, q’alamno risno Ražbadinƛ’or kaɣat caxa iħun, Ražbadin, mi däƛ’ ʕayibno badin, däƛ’ ƛ’iräyn oq.
Bayru ħalt’os baq’ˤu mukno bisxo zownanu Ħasanä, sida quł išʷaniƛer taraw.
Hemedur žedurabin xecin din oqno ik’is Kidirozaq yedu kesu esanix.
ʕOmoy neła nełaƛ, hunäsi hunä bik’ix zown.
Kidbä xanez užiqor eƛin, deber elo reže ƛoħo räsu, nełaz ač’urqo mi gulun bico, k’ula bäsuru ʕoloqzaqor ik’in eƛo, däł meža maxsar boyłin, gulułgon maxsara badinƛin.
Xizyo užä neła ceys ħuli bik’urno.
Wele meɣu deberno, därno, eniwrno ʕeziyaw bišʷa roƛik’ƛin.
Sasaqosi moƛaxayn č’ariłno, iduɣor ik’iƛ’oräy, nesir ʕomoy boc’ä bexuräsi besun.
Elay rizin yizi sida siħirawni q’orolaydäɣor rik’in, yeɣeni esiwde puħay xexbi rok’ek’anix sis ħilla urɣizi bodoƛin.
Yisä esirno žeduq, šida meži nedur bičäsiƛin.
Žeda eƛixozo łinasno hiƛ’ar boynč’ey, Alimaħama bˤeƛ’ rowa oqno ħonƛ’aɣor ik’in.
Neła eƛin, di näƛru šebin c’unzi rodin iča koƛ’inč’u debeqƛin.
